<page>
  <note>
134 Nr 43
</note>
  <seg>
många överord i den debatten, men vi får inte av överorden förledas att undervärdera betydelsen av att vi kan finna former för besluts fattande som gör att medborgarna kan känna sig vara med i våra beslut. Känner de inte det, kan man inte heller begära att de skall känna ett ansvar för vad riksdagen finner nödvändigt att besluta.
</seg>
  <seg>
Självfallet måste huvudparten av detta arbete på att engagera medborgarna och intressera dem bedrivas inom våra politiska partier, men det är givet att det sätt på vilket vi handlar och det sätt på vilket vi talar i detta hus också har ett inflytande på omfattningen av det politiska intresset. Vi måste ha klart för oss att det utan ett vidgat medborgerligt engagemang inte kommer att vara möjligt att åstadkomma en gemen-
</seg>
  <note>
Tisdagen den 30 december 1969
</note>
  <seg>
skap, som är förutsättningen för att våra beslut skall få den betydelse för landets utveckling som vi alla hoppas på. Herr talman! Jag ber att få returnera herr talmannens önskan till kammarledamöterna om en god helg. Jag hoppas att helgen skall bli vilsam så att vi — i varje fall de flesta av oss — kan träffas igen 1970 med stärkta krafter för att ta itu med den rad av betydelsefulla problem som kammaren då kommer att ställas inför.
</seg>
  <note>
Sedan herr talmannen härefter förklarat 1969 års riksdags höstsession avslutad, åtskildes kammarens ledamöter kl. 12.44,
</note>
  <note>
In fidem Sune K. Johansson
</note>
  <note>
Tisdagen den 30 december KL 12.00
</note>
  <unknown>
Jämlikt bestämmelse i $ 5 riksdagsstadgan hade tillkännagivande blivit i vederbörlig ordning utfärdat därom, att justering av de kammarens protokoll, som vid höstsessionens slut återstode ojusterade, komme att denna dag kl. 12.00 försiggå i kammarens konferensrum; och tillstädeskom därvid
</unknown>
  <unknown>
herr Wiklund i Stockholm, » Lindkvist, » Holmberg och » Fridolfsson i Stockholm.
</unknown>
  <unknown>
Protokollen för den 10, den 11, den 12, den 15, den 16 och den 17 innevarande december samt för detta sammanträde upplästes för justering och blev av kammarens tillstädesvarande ledamöter godkända.
</unknown>
  <note>
In fidem Sune K. Johansson
</note>
  <note>
ESSELTE TRYCK, STHLM 70 014002
</note>
</page>
