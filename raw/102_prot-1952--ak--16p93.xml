<page>
  <note>
94 Nr 16.
</note>
  <seg>
Understöd åt folkbiblioteksväsendet.
</seg>
  <seg>
måste bero på ett förbiseende än på att man helt och hållet har slagit dövörat till för kritiken av maximeringsreglerna. Alla vet ju, att särskilt de två sista årens utveckling varit mycket besvärlig ur ekonomisk synpunkt. Enligt vad skolöverstyrelsen uppger har bokpriserna stigit med i genomsnitt 35 procent, och om man räknar med bindningskostnadernas stegring, så lär kostnadsökningen närma sig 50 procent. Lönestegringen de båda sista åren representerar väl ungefär 30 å 35 procent, och övriga administrationskostnader har stigit i samma grad.
</seg>
  <seg>
Nu är det ju genomgående så på åttonde huvudtiteln, att ingen har fått full kompensation för penningvärdeförsämringen. Men biblioteken är alldeles särskilt missgynnade. Enligt statsverkspropositionen har man i genomsnitt begärt av riksdagen en ökning av anslagen med 28,3 procent. För folkbiblioteksväsendets del stannar man emellertid vid 11,1 procent. Envar måste ju då medge, att det sker en uppenbar standardsänkning. Det görs inte ett försök ens att släta över det förhållandet, att staten inte anser sig orka upprätthålla den standard, som vi hittills haft i fråga om folkbiblioteksväsendet. Jag måste säga att för oss, som satt i 1947 års folkbiblioteksutredning och som 1949 lade fram ett förslag till upprustning av hela vårt folkbiblioteksväsen, är det ganska beklämmande, inte så mycket att ej vinna gehör för vad utredningen föreslog men att i stället finna, att utvecklingen drives åt rakt motsatt håll.
</seg>
  <seg>
Jag vet att statsrådet Persson personligen är mycket intresserad av folkbildningsarbetet här i landet. Intill dess han blev chef för ecklesiastikdepartementet var han ledare för ett av vårt lands största studieförbund och har tillhört statens folkbildningsnämnd, varför jag inte tror att det är bristande intresse från hans sida som gör, att denna utveckling nu tyvärr måste konstateras.
</seg>
  <note>
Onsdagen den 7 maj 1952 fm.
</note>
  <seg>
Herr Wallentheim har varnat oss för att söka skilja ut något annat statsråd och göra denne till speciell »buse». Jag skall inte göra det heller, men jag måste säga att ur många synpunkter ter det sig alldeles särskilt olyckligt, att just kulturområdet skall utsättas för de allra värsta påfrestningarna under dessa år. Och, herr Wallentheim, om man inte skall skilja ut ett särskilt statsråd att lägga ansvaret på, kanske man emellertid kan vältra någon del av ansvaret för denna utveckling över på statsutskottet. Tv vi har ju statsutskottet så organiserat i detta land, att utskottet skall ha en samlad överblick över hela statsbudgeten, att statsutskottet skall se till att ingen verksamhet bereder sig favörer på annan verksamhets bekostnad. Men hur är det på den punkten, herr Wallentheim?
</seg>
  <seg>
Idrottsrörelsen fick förra onsdagen genom Kungl. Maj:ts välvilja en halv miljon kronor mera än föregående år, och riksdagen ökade på med ytterligare en halv miljon. Och om damerna och herrarna bläddrar litet förstrött i fjärde huvudtiteln, som vi snart skall börja behandla, skall ni finna, att den avdelning i statsutskottet, som företräder den huvudtiteln, uppenbarligen icke är lika rädd för att dra i härnad för de intressen den representerar som kulturavdelningen i statsutskottet synes vara.
</seg>
  <seg>
Jag skall nöja mig med att säga detta och skall samtidigt be att få tacka statsutskottet för den lilla smula, som ändå fallit folkbiblioteken till. Utskottet framhåller nämligen i detta sammanhang, »att utskottet uppmärksammat att de under åttonde huvudtiteln redovisade anslagen till bokinköp och bokbindning vid de vetenskapliga biblioteken enligt Kungl. Maj:ts förslag för nästa budgetår uppräknats med 35 procent, medan den uppräkning, som departementschefen förordat med avseende å anslaget till understöd åt folkbiblioteksväsendet, utgör allenast omkring 11 procent». I fortsättningen understryker utskottet
</seg>
</page>
