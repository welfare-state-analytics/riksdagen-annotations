<page>
  <note>
Ang. reglering
</note>
  <note>
av sockernäringen i riket m. m.
</note>
  <note>
32 Nr 14. Onsdagen den 14 april 1943.
</note>
  <seg>
Ang. viss skattefrihet för jordbrukskassor m. fl. (Forts.) motion än att jordbrukets kreditkassor skulle likställas med hypoteksoch bostadskreditinrättningarna.
</seg>
  <seg>
Denna fråga har ju behandlats av 1936 års skattekommitté, som för sin del ansett att dessa jordbrukskreditkassor äro likställda med hypoteksföreningar och bostadskreditinrättningar. Jag anser det då ganska naturligt, att denna fråga upptages till prövning och utredning. När nu utskottet i frågans nuvarande läge inte har kunnat gå med på motionerna utan begärt en allsidig utredning, har jag för min del såsom motionär ingenting att invända mot ett dylikt förslag. Jag vill här mycket eftertryckligt betona, att vi från motionärernas sida aldrig ha tänkt oss några som helst särskilda förmåner, utan endast likställighet.
</seg>
  <seg>
Herr Velander nämnde att hypoteksföreningarna ansetts halvstatliga. Samma förhållande kan sägas vara för handen i fråga om våra jordbrukskreditkassor. I båda fallen har ju staten genom obligationer utanordnat grundfonder, och det torde väl då vara i statens intresse att se till att fondbildningen blir så stark som möjligt för dessa kreditinrättningar lika väl som för hypoteksföreningar och bostadskreditkassor. Genom en starkare fondbildning blir Ju statens garanti i viss mån minskad.
</seg>
  <seg>
Jag skulle också vilja framhålla en annan synpunkt. Liksom våra hypoteksföreningar ha att tillgodose jordbrukets primära kreditbehov till fördelaktigaste ränta, så är uppgiften alldeles densamma för dessa jordbrukskreditkassor. Skillnaden ligger däri, att jordbrukskassorna lägga tonvikten och huvudvikten vid driftskrediten. Denna kredit kan alltså i stort sett sägas komma de hårdast skuldsatta jordbrukarna till godo. Det är ju inte likgiltigt utan får anses ha en oerhört stor betydelse, att denna driftskredit kan bli så fördelaktig som möjligt.
</seg>
  <seg>
Kassorna drivas ju inte heller i vinstsyfte. All vinst fonderas. Det är endast 25 procent av jordbrukskassornas vinst som eventuellt får gå till utdelning. Vinsten är emellertid ytterst begränsad, och någon utdelning kommer det säkerligen inte att bli frågan om under de tider man nu kan överblicka. Här finnes med ett ord ingen, som på något sätt gör sig förtjänster eller tillskansar sig förmåner, utan allt går till fonderna.
</seg>
  <seg>
Bevillningsutskottet ifrågasätter ju också att det nu utgående förvaltningsbidraget på 215,000 kronor, som herr Velander talade om, skall upphöra att utgå vid medgivande av denna avdragsrätt. Ur kasserörelsens synpunkt har jag för min del ingenting att invända mot att även detta spörsmål upptages till undersökning och prövning. Utredningen bör göras så allsidig och grundlig som möjligt. Det är ett mycket starkt intresse att jordbrukskassorna erhålla full likställighet med hypoteksoch bostadskreditinrättningarna.
</seg>
  <seg>
Jag yrkar bifall till utskottets förslag.
</seg>
  <note>
Efter härmed slutad överläggning bifölls vad utskottet i förevarande betänkande hemställt.
</note>
  <note>
Föredrogs ånyo bevillningsutskottets betänkande nr 23, i anledning av Kungl. Maj:ts proposition nr 188 angående reglering av sockernäringen i riket m. m., såvitt propositionen hänvisats till bevillningsutskottet.
</note>
  <note>
I detta betänkande hade utskottet hemställt, att riksdagen måtte, med bifall till Kungl. Maj:ts förevarande proposition nr 188, i vad densamma hänvisats till bevillningsutskottet,
</note>
  <note>
1) besluta, att för tiden från och med den 1 februari 1944 till och med dag, som Kungl. Maj:t bestämde, dock senast den 31 januari 1945, rätt att
</note>
</page>
