<page>
  <note>
30 Nr 2.
</note>
  <note>
Statsverkspropositionen.
</note>
  <seg>
kronor, under det att de under det förflutna året skulle ha varit 6,7 miljoner. Herr Ewerlöf finner i stället i staten att det tvärtom är så, att de voro 5 miljoner kronor förra året, medan de nu bli 6,7 miljoner kronor. Det är en lustig tillfällighet som har misslett herr Ewerlöf på den punkten. Vad vi tala om i finansplanen är nämligen kapitalinvesteringarna, och det är faktiskt så att kapitalinvesteringarna förra året voro 6,7 miljoner kronor och detta år bli 5 miljoner, medan däremot det underskott på luftfartsfonden, som redovisas på driftsbudgeten, lustigt nog har de omkastade siffrorna, nämligen 5 miljoner förra året och 6,7 miljoner under följande. Det är således ganska naturligt att saken har väckt uppmärksamhet, men siffrorna i riksstaten äro riktiga.
</seg>
  <seg>
Jag skall inte uppehålla tiden med mer än några kommentarer till något som Nordenson sade och som jag förstår har varit ett grundtema i denna diskussion — för övrigt mycket naturligt — nämligen frågan om huruvida det skall vara möjligt att komma ifrån det s. k. regleringssamhället. Jag tror att frågan är oriktigt ställd, ty det är inte tal om att komma ifrån eller komma till vare sig ett helt oreglerat eller ett helt reglerat samhälle. Det är bara fråga om mer eller mindre omfattande regleringar, och jag skulle tro att den mening som finns representerad inom regeringen är den, att man så snabbt som möjligt vill komma ifrån regleringar som äro tryckande och irriterande för den stora massan av medborgarna. Men vissa arter av regleringar tro vi höra samman med vårt moderna samhälles hela ekonomiska liv, åtminstone under förutsättning att vi vilja hålla kvar det som med ett kanske alltför optimistiskt uttryck kallas för permanent högkonjunktur men som jag hellre skulle vilja kalla försöket att hålla vår produktion vid maximum. Vill man försöka hålla produktionen vid maximum och inte falla tillbaka på ett samhälle där man, såsom jag yttrade redan i början, skapar ett så stort glapprum mellan det verkliga utnyttjandet av tillgångarna och det möjliga utnyttjandet, att man kan
</seg>
  <note>
Tisdagen den 18 januari 1949 em.
</note>
  <seg>
tillåta en oreglerad ekonomi att göra sig gällande, en oreglerad ekonomi som, om vi får lita till de sista 100 eller 150 årens vittnesbörd, innebär en ständig skiftning mellan korta högkonjunkturer, besvärliga lågkonjunkturer och däremellan en rutsechbana ned eller en bana upp, då får man försöka finna den minst tryckande och mest effektiva formen för den reglering från samhällets sida på vissa nyckelpositioner, som jag tror är ofrånkomlig.
</seg>
  <intro>
Herr DOMÖ (kort genmäle):
</intro>
  <seg>
Herr talman! Några korta kommentarer på de tre minuter som medges för en replik!
</seg>
  <seg>
Mot finansministerns uttalande att företrädarna för den fria ekonomien skulle hysa någon baktanke, att lönerna inte skulle få vara fria, vill jag rikta en bestämd protest. Vi ha ständigt slagit vakt om fria förhandlingar och fria överenskommelser även när det gäller lönerna.
</seg>
  <seg>
Jag är ense med finansministern om att man inte skall tillmäta den framlagda nationalbudgeten och beräkningen av utfallet alltför stor betydelse. Det finns dock anledning att varna för sådana uttalanden som ha förekommit i pressen, att nationalbudgeten skulle visa att allting nu är all right i Sverige och att det inte är någon fara att gå vidare på de inslagna vägarna. Sådant kan missleda folket och ge en felaktig uppfattning om hur läget ligger till.
</seg>
  <seg>
Vad beträffar den goda skörden för år 1948 är det ju så att den — som finansministern vet — till största delen kommer att utnyttjas under första halvåret 1949, varför mitt lilla skämt om väderleksprognosen nog står sig.
</seg>
  <seg>
I anledning av finansministerns jämförelser mellan ränta och kontroll som medel att påverka kapitalrörelserna tilllåter jag mig att framhålla, att räntan såsom medel är betydligt mindre godtycklig än den statligt reglerade ekonomiens, i detta fall kreditkontrollen.
</seg>
  <seg>
Det var synnerligen intressanta uttalanden finansministern här gjorde om den framtida politiken och sin egen ställning till den fria ekonomien. Genom fi-
</seg>
</page>
