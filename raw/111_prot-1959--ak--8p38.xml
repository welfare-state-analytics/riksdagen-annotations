<page>
  <note>
Fredagen den 13 mars 1959
</note>
  <seg>
Herr Andreassons resonemang om den splittrade förvaltningsorganisationen i vattenfallsstyrelsen gäller ju en sak vi alla är medvetna om. Det har inte stått någon strid om att vi skall sammanföra den myndighetens avdelningar så att det blir en gemensam central. Någon annan mening har heller inte uttalats i de motioner som väckts i ärendet från vårt håll.
</seg>
  <seg>
Hela statsrådets redovisning av ärendet visar väl hur rätt reservanterna i statsutskottet hade 1956, då vi påvisade hur illa utredd frågan var och vilka konsekvenser lösandet av frågan skulle kunna föra med sig.
</seg>
  <seg>
Jag vill slutligen säga till kommunikationsministern, att jag skall tala om för Sundin vilket svar jag har fått. Jag beklagar att vi inte kunde påräkna förre kommunikationsministerns medverkan. Då skulle vi ha kunnat övertyga honom redan 1956 om hur oriktigt hela ärendet var handlagt.
</seg>
  <seg>
Överläggningen var härmed slutad.
</seg>
  <note>
Mom. I Utskottets hemställan bifölls.
</note>
  <note>
Mom. II
</note>
  <unknown>
Herr talmannen gav propositioner dels på bifall till utskottets hemställan, dels ock på bifall till samma hemställan med den ändring däri, som föranleddes av bifall till motionen 1:73 av herrar Osvald och Ollén; och fann herr talmannen den förra propositionen vara med övervägande ja besvarad. Herr Wachtmeister begärde emellertid votering, i anledning varav efter given varsel följande voteringsproposition upplästes och godkändes:
</unknown>
  <unknown>
Den, som vill, att kammaren bifaller statsutskottets hemställan i punkten 5:0) mom. II i utskottets utlåtande nr 9, röstar
</unknown>
  <unknown>
Ja;
</unknown>
  <unknown>
Den, det ej vill, röstar
</unknown>
  <unknown>
Nej;
</unknown>
  <unknown>
Nr 8 39
</unknown>
  <unknown>
Luftfartens markorganisation m. m.
</unknown>
  <unknown>
Vinner Nej, har kammaren bifallit utskottets berörda hemställan med den ändring däri, som föranledes av bifall till motionen 1I:73 av herrar Osvald och Ollén.
</unknown>
  <unknown>
Sedan kammarens ledamöter härefter intagit sina platser och voteringspropositionen blivit ännu en gång uppläst, verkställdes omröstning genom uppresning. Herr talmannen tillkännagav, att han funne flertalet av kammarens ledamöter hava röstat för ja-propositionen. Herr Wachmeister begärde emellertid rösträkning, vadan votering medelst omröstningsapparat verkställdes. Därvid avgåvos 127 ja och 25 nej, varjämte 29 av kammarens ledamöter förklarade sig avstå från att rösta.
</unknown>
  <unknown>
Kammaren hade alltså bifallit utskottets hemställan.
</unknown>
  <unknown>
Mom. IlI-—V Vad utskottet hemställt bifölls.
</unknown>
  <unknown>
Punkten 6 Luftfartens markorganisation m. m.
</unknown>
  <unknown>
Punkten föredrogs; och yttrade därvid:
</unknown>
  <intro>
Herr ANDERSON i Sundsvall (fp):
</intro>
  <seg>
Herr talman! Under denna punkt behandlas Kungl. Maj:ts förslag om byggande av ett flygfält vid Umeå. I samband med förslaget berörs ett par andra för Norrland betydelsefulla flygplatsfrågor — frågorna om iordningställande av flygfält i örnsköldsviksoch skellefteåområdena.
</seg>
  <seg>
Självfallet är en riktig placering av flygfälten i Norrland av mycket stor betydelse för denna landsända. Det är ju som bekant där vi har de långa avstånden.
</seg>
  <seg>
Umeåfältet har en lång förhistoria, som jag inte skall gå in på. Det förslag, som nu föreligger, är grundat på en utredning från 1957. Utredningens uppgift har varit mycket begränsad. Den
</seg>
</page>
