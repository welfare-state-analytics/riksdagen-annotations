<page>
  <note>
&lt;
</note>
  <note>
[
</note>
  <note>
Onsdagen den 11 februari. 3
</note>
  <seg>
cellens! Detta visar också högerns rena avslagsmotion, som är underskriven av åtskilliga statspräster. Därför bör det vara måttligt anslag även på den punkten, och detta anslag bör, om tillgången tryter för mera befogade krav, tilllika komma 1 andra rummet.
</seg>
  <seg>
Kvinnoförbundet för fred och frihet skulle, ifall en motion därom här om året bifallits, ha erhållit 10,000 kronor. Men Informationsbyrån slog även Fred och frihet, så att detta förbund vid sista fördelningen fick nöja sig med 2.000 kronor. Så kom Vita bandet, som fick 1,000 kronor, Nationaltemplarorden, som också fick 1,000 kronor, och Svenska skolornas fredsförening, som fick 500 kronor.
</seg>
  <seg>
Johan Nilsson yttrade, att Informationsbyrån rationaliserat fredsarbetet. Hur kan Nilsson påstå det? Vem har tid att gå upp på byråns bibliotek och sitta där och läsa publikationer? Det rationella är väl, att även varje annan fredsorganisation för sig arbetar inom sitt kulturområde, och inom det området lagar efter lägligheten, samlar sin klientel, rådgör med klienterna och håller överläggningar med dem. Men sådana överläggningar kunna inte äga rum på Informationsbyråns lokal, utan rationalisering på detta område måste betyda decentralisering. Det är väl alldeles klart, åtminstone för den som på nära håll upplevat fredsrörelserna. Det otrevliga var väl, att kampen förut stod företrädesvis om anslag till fredsoch skiljedomsföreningen. Nu ha de konservativa riktningarna skaffat sig en egen idol och på det sättet återfört oss till den gamla frontställningen.
</seg>
  <seg>
Till dem, som voro förtjänta att komma i åtanke, skulle jag också, såsom jag gjort i motionen, vilja räkna Internationella klubben i Stockholm. Den förmedlar personliga sammanträffanden med utlänningar, som besöka oss. Ty klubben har en lokal för ändamålet och fyller därvid en icke oviktig uppgift för fredsarbetet i landet. Denna klubb är också mycket fattig.
</seg>
  <seg>
Vidare är att anteckna Svenska föreningen för Nationernas förbund. Åt denna förening ha nu givits löften, och jag hoppas, att de uppfyllas. Föreningen är en länk i den stora internationella organisationen av föreningar för nämnda förbund, och det informationsarbete, som utgår från föreningen, anknyter sig bland annat till det faktum, att alla utlänningar, som i nu nämnt syfte komma hit, eller åtminstone de flesta av dem inte känna till den svenska informationsbyrån utan fråga: Var är den svenska länken i vår organisation? Och så gå de till denna förening liksom även många svenskar. Därför är redan av denna anledning informationsarbetet livligt även där. Föreningen har icke heller egna pengar utöver årsavgifterna, och man kan inte göra något utan pengar. Föreningen har haft regeringens uppdrag att utarbeta och distribuera en skildring av folkförbundet. Den har tillsatt en kommitté på tio personer, bestående av experter från skolväsendet, vilken arbetar på att i skolorna utbreda kunskap om Nationernas förbund och dess nuvarande uppgift och, såsom jag hoppas, även dess framtida uppgift. Den uppgiften skall jag hjälpa till med att få upp på programmet, ty jag är ledamot i styrelsen. Ett sådant önskemål har visat sig inte vara omöjligt. Kommittén skall också syssla med innehållet i läroböckerna. När det kommer fredsfolk från andra länder, som önska kontakt med svensk publik, ordnas efter råd och lägenhet sådana sammanträffanden genom möten eller annorledes.
</seg>
  <seg>
Det är, som sagt, samarbetet mellan dessa olika krafter i en decentralisering med inbördes samförstånd på samma gång, som för en sådan sak framåt och inte den omständigheten att man »rationaliserar» ett upplysningsarbete inom fyra väggar på ett bestämt ställe vid en viss gata. Därför behöva alla anslag.
</seg>
  <seg>
Min motion går således ut på att ge alla rättvisa och utsträcka möjligheterna så, att var och en, som efter sitt kynne arbetar för att nå mänsk-
</seg>
  <note>
Nr 11.
</note>
  <note>
Anslag till upplysningsarbete för freden.
</note>
  <note>
(Forts.)
</note>
</page>
