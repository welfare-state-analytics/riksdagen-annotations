<page>
  <note>
112 Nr 17
</note>
  <note>
Onsdagen den 15 maj 1957 em.
</note>
  <note>
Om skydd för arbetstagare mot obefogade uppsägningar
</note>
  <seg>
en utredning. Men ju mer vi tänkte på hur man skulle kunna stifta en lag, med vars hjälp man skulle kunna reda upp dessa saker, ju omöjligare föreföll det oss att kunna göra det. Och då gick vi ut ifrån att har Arbetsgivarföreningen och Landsorganisationen kunnat träffa ett avtal, som gör det möjligt för dem att reglera dessa förhållanden, då bör det vara möjligt också för TCO att göra det.
</seg>
  <seg>
Herr Åman invänder, att det finns åtskilliga oorganiserade arbetstagare, för vilka denna lagstiftning i all synnerhet är behövlig. Till det kan man väl svara, att om man på tjänstemannasidan åstadkommer huvudavtal och skapar avtalsramar även för den delen av arbetsmarknaden, då kommer det att bli möjligt att få dessa ramar tillämpade för tjänstemännen, likaväl som huvudavtalet mellan Arbetsgivarföreningen och Landsorganisationen blir tillämpat på det avtalsområdet.
</seg>
  <seg>
Det här hade jag egentligen inte behövt säga och upprepa; jag hade inte tänkt göra det heller, eftersom herr Svensson mycket utförligt redogjorde för dessa saker, men eftersom herr Åman kom igen, ansåg jag att jag borde göra det.
</seg>
  <seg>
Till sist skulle jag bara vilja säga, att när herr Åman och andra på tjänstemannasidan lägger ned sådan energi på att få denna sak lagfäst — på ett område, där det är så ytterligt svårt att försöka ordna en sak genom en lagstiftning — så kan jag inte begripa, varför man är så likgiltig, för att inte säga en så stark motståndare, som man är inom Svenska industritjänstemannaförbundet, mot att lagfästa en sak, som är så enkel att lagfästa som tjänstepensionen.
</seg>
  <intro>
Herr ÅMAN (s):
</intro>
  <seg>
Herr talman! Jag vill fästa herr Elowssons uppmärksamhet på att jag för min del anfört såsom min personliga uppfattning, att man även på pensionsområdet borde ha lagstiftning.
</seg>
  <seg>
Jag vill vidare fästa hans uppmärksamhet vid att TCO icke har yrkat på
</seg>
  <seg>
lagstiftning på detta område — vi har förordat en utredning.
</seg>
  <seg>
När nu herr Elowsson säger, att utskottet kommit till det resultat, att en lagstiftning skulle vara synnerligen obehövlig på detta område, skulle jag vilja efterlysa var i utlåtandet det finns bevisning, hämtad från de länder, där man har en sådan lagstiftning. Var finns olägenheterna därav — juridiska och andra — redovisade?
</seg>
  <intro>
Herr ELOWSSON, NILS, (s):
</intro>
  <seg>
Herr talman! Till det sista herr Åman nämnde vill jag säga, att i de länder, där man har lagstiftning, har man genomfört den lagstiftningen därför att man inte haft en avtalsrätt, motsvarande den som vi har i vårt land. Jag är övertygad om att det vid en undersökning i det avseendet skulle visa sig att det ligger till så. När vi då i utskottet — såsom jag tidigare sagt — kunnat konstatera att Arbetsgivarföreningen och LO kunnat reda upp denna sak avtalsvägen, då bör det inte vara omöjligt för TCO och Arbetsgivarföreningen att göra det.
</seg>
  <note>
Efter det överläggningen förklarats härmed slutad, gjordes enligt de därunder förekomna yrkandena propositioner, först på bifall till vad utskottet i det under behandling varande utlåtandet hemställt samt vidare på antagande av det förslag, som innefattades i den vid utlåtandet fogade reservationen; och förklarades den förra propositionen, som upprepades, vara med övervägande ja besvarad.
</note>
  <note>
Vid förnyad föredragning av andra lagutskottets utlåtande nr 29, i anledning av väckta motioner om lagändring 1 syfte att bidraga till en vederhäftig konsumentupplysning m. m., bifölls vad utskottet i detta utlåtande hemställt.
</note>
  <note>
Föredrogos ånyo utlåtanden:
</note>
  <note>
nr 21, i anledning av Kungl. Maj:ts i statsverkspropositionen gjorda hemställan rörande anslag till Alnarps lantbruks-
</note>
  <note>
jordbruksutskottets
</note>
</page>
