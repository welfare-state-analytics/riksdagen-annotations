<page>
  <note>
RIKSDAGENS PROTOKOLL. 1929. Andra kammaren. Nr 35.
</note>
  <note>
Fredagen den 10 maj. Kl. 3.30 e. m.
</note>
  <note>
I anledning av förfall för sekreteraren tjänstgjorde, jämlikt herr talmannens förordnande, undertecknad vid protokollet.
</note>
  <note>
$ 1.
</note>
  <note>
Justerades protokollet för den 3 innevarande maj.
</note>
  <note>
$ 2.
</note>
  <note>
2 2 s Svar å in- Herr talmannen gav på begäran ordet till terpellation.
</note>
  <seg>
Chefen för jordbruksdepartementet, herr statsrådet Johansson, som anförde: Med andra kammarens medgivande har dess ledamot O. E. Olovson till chefen för jordbruksdepartementet framställt följande frågor:
</seg>
  <seg>
1. Huruvida chefen för jordbruksdepartementet uppmärksammat framställningen om nedsättningen av köpeskillingarna för de från Johannisbergs kungsladugård försålda jordbrukslägenheterna samt
</seg>
  <seg>
2. Huruvida det kunde förväntas, att det från regeringens sida komme att vidtagas någon åtgärd i syfte att bringa köparna av ifrågavarande jordbrukslägenheter den behövliga hjälpen.
</seg>
  <seg>
Till besvarande härav får jag anföra följande.
</seg>
  <seg>
På Kungl. Maj:ts förslag medgav 1924 års riksdag, att från kronoegendomen Johannisbergs kungsladugård inom Västerås stad finge enligt gällande grunder för upplåtande av egnahemslägenheter från kronoegendomar försäljas nio lotter. Den förrättning, vid vilken dessa lägenheter blevo föremål för värdering i och för försäljning, ägde rum under 1922 och 1923. Medelarealen för lägenheterna utgör 11.643 hektar, och innehålla lägenheterna en åkerareal växlande mellan 3.637 och 10. 739 hektar. Till lägenheterna hör någon ängsmark samt till varje lägenhet, utom en, visst skogsområde. Å fyra av lägenheterna funnos vid försäljningen kronan tillhöriga bostadshus samt mer eller mindre fullständiga uthusbyggnader i allmänhet i mindre gott skick.
</seg>
  <seg>
De uppskattade värdena å lotterna varierade mellan 5,195 kronor och 15,460 kronor beroende av lotternas storlek, markens beskaffenhet samt förefintligheten av byggnader och växande skog. Vid prissättningen har hänsyn tagits jämväl till lotternas belägenhet nära Västerås och stadens föreslagna djuphamnsanläggning vid Mälaren.
</seg>
  <seg>
Lägenheterna såldes med tillträdesrätt den 14 mars 1925, och har därvid Jämlikt gällande bestämmelser föreskrivits, bland annat, att köpare inträdde i de rättigheter och skyldigheter kronan ägt gentemot den arrendator, som vid tillträdet innehade ägoområdet.
</seg>
  <seg>
Redan i december 1926 inkom till Kungl. Maj:t klagomål från dåvarande ägarna till sju av ifrågavarande lägenheter. Liknande klagomål inkommo se-
</seg>
  <note>
Andra kammarens protokoll 1929. Nr 35. 1
</note>
</page>
