<page>
  <note>
Lördagen den 2 april, f. m. 43 Nr 24.
</note>
  <seg>
Sedan framställde jag en fråga, huru det går till i främmande Ang. införan-
</seg>
  <seg>
länder, om det där verkligen går så till, att man uppropar dem de av öppen och de svara ja eller nej. Jag fick icke något svar på den frågan, ”Tiksdagens men jag fick veta, att de gå ut genom dörrarna i engelska underkamrar. huset, därför att de icke få plats i salen. Men vad jag icke fick = (Forts) veta är, om de, som gå ut, skrivas upp personligen. Åtminstone har jag icke kunnat upptäcka det. Sker det i något parlament, att det vid öppen votering i protokollet skrives in, att ja har röstats av de och de och de ledamöterna och nej av de och de och de ledamöterna”? Herr Edén giver här en anvisning och talar om, att man kan ju använda metoden att stiga upp, om man röstar ja, och sitta ned, om man röstar nej. Det kunde ju tagas i betraktande, om man icke kunde göra det som en förberedande åtgärd, innan man skrider till en öppen votering. Ty det är nog orimligt, att var och en riksdagsman skall kunna få begära votering i en fråga, som kanske är avgjord på förhand och där han kanske får tio eller tjugo röstande med sig. Om icke talmannen kan höra det på ropen, kan han naturligtvis genom ett uppstigande såsom en preliminär åtgärd bestämt konstatera, att här är majoritet för den frågan eller emot, och därmed skulle votering helt enkelt kunna förbjudas och icke få förekomma. Ett sådant förslag kunde naturligtvis konstitutionsutskottet ha tagit upp, men utskottet har icke gjort det, och det kommer följaktligen icke in i vår grundlag. Utan här blir det så, att i varenda fråga, där någon begär votering, skall det röstas med ja eller nej.
</seg>
  <seg>
Icke ett ord erinrades från herr Edén eller någon annan om min anmärkning, att stora och viktiga frågor återigen kunna avgöras utan någon votering blott genom jaeller nej-rop, under det att kanske &gt;/, av kammarens ledamöter icke finnas närvarande i kammaren.
</seg>
  <seg>
Jag sade naturligtvis icke och menade icke, att folk kan roa sig med att begära votering för att kontrollera de närvarande, men jag sade, att det kan vara någon, som faller på den idén att ha som en slags skyldighet att konstatera undan för undan, om riksdagsmännen äro närvarande. För övrigt, ha vi icke okynnesvoteringar redan nu? Jag är övertygad om att jag ur protokollen t. o. m. från detta års riksdag skall kunna plocka fram åtskilliga exempel på sådana.
</seg>
  <seg>
Beträffande partifrågan skall jag icke vidare gå in på den. Jag har däri uttalat mig alldeles nyss. Jag vill endast säga, att det är min bestämda uppfattning, vilken jag tror delvis blivit konstaterad av dem, som talat för saken, nämligen att det blir en starkare sammanhållning och ett starkare tryck i partierna, om detta förslag skulle gå igenom.
</seg>
  <seg>
För övrigt vill jag säga mot herr Edén, att jag icke har någon förutfattad mening och kan nog höra på vad herr Edén har att säga och möjligen också ändra uppfattning efter de ofta mycket övertygande anföranden, han brukar hålla, och rösta därefter. Men jag beklagar, att han åtminstone icke denna gång kunnat övertyga mig.
</seg>
</page>
