<page>
  <seg>
blir på det sättet så styrande att det materiella innehållet i regionalpolitiken neutraliseras eller i varje fall får svårare att vinna gensvar. När
</seg>
  <seg>
. centern föreslår en ökning av medlen gör vi också det med utgångspunkt i våra alternativ och förslag i olika andra sammanhang här i riksdagen, vilka påverkar regionalpolitiken. Med det totala politiska alternativ som vi har lagt fram har vi medel att genomföra vår politik. Våra förslag i det här sammanhanget är en väsentlig del av vårt politiska alternativ, som leder fram till ett bättre samhälle, ett, som vi tror, gott folkhem.
</seg>
  <seg>
Herrar Stridsman och Gustafsson i Säffle kommer att redovisa centerns syn på de reservationer som föreligger i betänkandet. Jag vill emellertid helt kort beröra reservationen 10.
</seg>
  <seg>
Redan 1970 anförde statsutskottet att stödområdesgränserna kunde innebära ett tröskelproblem. Den inre stödområdesgränsen har varit absolut. Såväl utskottsmajoriteten som vi reservanter vill nu mjuka upp tillämpningen något. Utskottsmajoriteten vill dock inte att uppmjukningen skall omfatta sysselsättningsstödet. Man vill inte heller gå med på att, om det är nödvändigt, upprätthålla sysselsättningen på en ort inom en kommun som i sin helhet inte kan få sysselsättningsstöd. Utskottsmajoriteten hänvisar till att det kan försvåra den kommunala planeringen. Enligt reservanternas mening kan inte detta vara något problem, om sådana beslut har förankring i och överensstämmer med den kommunala och regionala planeringen. Några administrativa problem kan inte den lösning som reservanterna föreslår medföra. Det är förvånande att socialdemokraterna och vänsterpartiet kommunisterna skall vara så njugga mot just de orter som har det allra svårast. Svårigheterna på Gotland synes oss också vara av den arten att Gotland bör få komma i åtnjutande av samma regler som reservanterna föreslår för gränsområdet till det inre stödområdet. Reservanterna föreslår alltså att Kungl. Maj:t bör pröva om sysselsättningsstödet får utgå vissa i orter nära inre stödområdesgränsen.
</seg>
  <seg>
Utskottet har också haft att ta ställning till flera motioner som berört Vindelälvsområdet. Det här området har givits en mycket vidsträckt avgränsning. Det omfattar stora delar av Norrbotten, delar av Skellefteälvens område, Umeälvsområdet och naturligtvis också Vindelälvens område. I propositionen redovisas inte ett enda nytt arbetstillfälle vid fasta arbetsplatser i industrin i någon ort i Vindelälvsdalen. Detta kan inte stå i god överensstämmelse med riksdagsuttalandet 1967 angående sysselsättning i Vindelådalen, även om väg 363 nu får en välbehövlig upprustning. Utskottet är enigt i sin skrivning i detta avsnitt. Jag är till freds med att utskottets ledamöter enat sig om att besvara motionen om Vindelälvsdalen med ett tillkännagivande som innehåller bl. a. punkterna 1 och 3 i min motion nr 1765, innebärande att ytterligare åtgärder måste vidtas i Vindelälvsdalen och att en statlig industri etableras i Sorsele.
</seg>
  <seg>
Jag. vill till sist säga några ord på ytterligare en punkt. Det gäller industricentra. Herr Stridsman skall utveckla det vidare.
</seg>
  <seg>
Det finns en reservation på denna punkt där Östersund förordas för ledningsfunktionen. Det är moderaterna och en centerpartist i inrikesutskottet som föreslår detta. Det har på denna punkt väckts en rad
</seg>
  <note>
Nr 101
</note>
  <note>
Måndagen den 28 maj 1973
</note>
  <note>
Den regional-
</note>
  <note>
politiska stödverk-
</note>
  <note>
samheten m. m.
</note>
  <note>
27
</note>
</page>
