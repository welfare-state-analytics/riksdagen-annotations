<page>
  <note>
Onsdagen den 24 februari 1954.
</note>
  <note>
Nr 7. 51
</note>
  <note>
Förordningsförslag ang. omsättningsoch utskänkningsskatt å rusdrycker m. m.
</note>
  <seg>
Från vissa reservanters sida — jag tänker då närmast på herr Eriksson — har man varit angelägen att betona att budgeten skall balanseras. Det har också här understrukits med all styrka av herr Eriksson, att budgeten skall balanseras. Samtidigt föreslår man en sänkning av inkomsterna. Hur skall detta konststycke gå ihop? Jo, säger man i ett avsnitt av reservationen — som herr Eriksson läste upp och som jag skulle ha Just att också läsa upp, därför att jag tycker att det hör till de mera dyrbara delarna i denna reservation — eftersom kontrollstyrelsen haft en uppfattning beträffande inkomsterna av den höjda spritskatten och riksräkenskapsverket en annan uppfattning, kan man egentligen ha vilken uppfattning som helst.
</seg>
  <seg>
Kontrollstyrelsen — den mest sakkunniga av dessa institutioner när det gäller spritskatter — har uppskattat inkomsterna av rusdrycksförsäljningen till 650 mili;oner kronor, under det att riksräkenskapsverket — utan att jag kan hitta någon egentlig motivering härför — beräknat inkomstsiffran till 675 miljoner kronor. Med anledning av att kontrollstyrelsen och riksräkenskapsverket kommit till olika resultat, säger reservanterna, som saknar både den speciella sakkuuskap, som finnes företrädd hos kontrolistyrelsen, och den allmänna sakkunskap beträffande inkomster och utgifter, som riksräkenskapsverket besitter, och som alltså anser sig lugnt kunna sätta ur spel både kontrollstyrelsens och riksräkenskapsverkets beräkningar, att skatteinkomsterna antagligen är mycket högre och att man alltid kan hitta några tiotal miljoner kronor till. Då man inte riktigt litar på sina egna tanke-
</seg>
  <seg>
gångar, säger reservanterna att den minskning av skatteintäkten, som skulle bii en följd av den av reservan-
</seg>
  <seg>
terna föreslagna skattehöjningen, skulle kunna inrymmas inom den felmarginal, som man alltid kan räkna med på detta område. Det skulle vara ytierst farligt, om riksdagen alfmänt hade den uppfattningen att alla ökade krav på utgifter skulle kunna klaras av inom felmarginalen. På detta sätt kan
</seg>
  <seg>
man inte bara skapa möjligheter för täckande av utgiftshöjningar utan även förminska möjligheterna genom att låra felmarginalen verka nedåt. Det kan bli en tröst för en dålig logiker, om man så vill.
</seg>
  <seg>
I denna diskussion har närmast herr Elofsson givit uttryck åt den synpunkten — som man så ofta hört i debatten i pressen — att denna skattehöjning skulle genomföras för att betala sjukförsäkringen. Jag tycker att ett sådant resonemang är nonsens. Jag var med en gång i Göteborgs stadsfullmäktige då det gällde att bevilja anslag till ett par teatrar i staden. Några ledamöter hade då, närmast av religiösa skäl, inte velat ge understöd åt de teatrar som nu uppbär sådant understöd, men de sade, att de till nöds kunde gå med på att bevilja teatrarna understöd, om bara medlen härför togs av nöjesskattemedlen. Stadsfullmäktige, som inte ville stöta sig med dessa gamla hyggliga herrar, beslöt att understödet skulle tas av nöjesskattemedlen. Dessa ledamöter trodde att det på något sätt luktade nöje av de pengar, som användes på detta sätt, därför att de flöt in på nöjesindustrien. En känd tes är ju att pengar luktar inte, och de pengar, som samlas i statens kassakista ges ut för olika ändamål. Sjukförsäkringen kan lika väl betalas av förmögenhetsskattemedel som av andra medel. De inkomister, som beräknas flyta in genom spritskattehöjningen, beräknas til! 70 miljoner kronor, under det att sjukförsäkringen för statens vidkommande beräknas kosta omkring 200 miljoner kronor. Jag anser, att det ytterst billiga resoncmanget, att spritförbrukarna, till vilka även jag hör, skall betala sjukförsäkringen, är så ologiskt att det bör tas bort i detta sammanhang, herr Elofsson.
</seg>
  <seg>
Men herr Elofsson undrade också, hur länge staten skulle fortsätta med att på detta sätt höja spritskatten. Jag har från regeringshåll hört, att man hoppas att man i fortsättningen inte skall behöva höja skatterna, utan att de ökade inkomsterna skulle användas för att minska skatterna. Jag ger denna förhoppning min välsignelse — om inte alltför önsk-
</seg>
</page>
