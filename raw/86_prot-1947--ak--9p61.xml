<page>
  <note>
62 Nr 9. Onsdagen den 26 februari 1947.
</note>
  <note>
Motion om ändring av bestämmelserna rörande försäljning tnom landet av porter och öl, klass III, m. m. (Forts.)
</note>
  <seg>
fem minuter lägga fram ett förslag till bestämmelser, som reglera denna handel. Men detta är inte detsamma som att ha handeln i gång. Jag tror att herr Dickson skulle få ett förfärligt besvär med systembolagen, innan de kunnat skapa fram den inte så litet omfattande organisation, som skulle tarvas. Herr Dickson går väl ändå inte och inbillar sig att det bara blir de som nu efterfråga starkölet på apoteken som komma att efterfråga det, när det kommer att försäljas hos systembolagen. Lever herr Dickson i en så oskuldsfull uppfattning, förstår jag väl att han betraktar detta som ett litet problem. Jag är alldeles övertygad om att de människor som vilja ha klass IIT komma att anmäla sig som kunder, och det ha de ju rätt till precis som de som nu få ut starkölet på recept. Det är där som det stora problemet kommer fram, och det är i det sammanhanget som man frågar sig, hur det skulle bli om man tvingas till en ransonering. Hur många flaskor skola tillkomma varje familj, Jag samtalade nyligen med en man. som var inne på ungefär samma linje som herr Dickson, och han räknade ut — och jag för min del gav honom rätt däri — att normalförbrukningen för hans hushåll kunde beräknas till omkring 2 000 flaskor per år. Det är självfallet. att om man inte bara håller sig till ytan utan försöker tränga in i den mångfald av problem som uppstå i detta sammanhang, blir det inte så enkelt — för att återgå till det av herr Dickson anförda exemplet — som att stjäla en tidning i läsrummet. Herr Dickson åberopar herr Olson i Göteborg, men jag tror inte att han är beredd att förenkla problemet på samma sätt som herr Dickson, även om han i övrigt är på herr Dicksons linje.
</seg>
  <seg>
Det blir nog tillfälle att diskutera starkölsförbudet och andra frågor på detta område inom en som jag hoppas inte alltför avlägsen framtid. Den klokaste och förnuftigaste ståndpunkten när man då går att lösa dessa frågor tror jag är den, att man försöker lägga spritoch maltdryckslagstiftningen på sådant sätt, att den utan att medföra alltför stora sociala skadeverkningar kommer att stå i överensstämmelse med vad svenska folket vill.
</seg>
  <seg>
Jag vidhåller, herr talman, mitt yrkande om bifall till utskottets förslag.
</seg>
  <intro>
Herr Dickson:
</intro>
  <seg>
Herr talman! Jag skall inte närmare gå in på vad herr Olsson i Gävle sade, men jag måste säga att hans tålamod inger mig beundran. Herr Olsson sade sig hoppas att denna fråga mycket snart kommer att lösas och framläggas 1 förträffligt skick. Nästan exakt samma ord yttrade herr Olsson i Gävle år 1940 till herr Edvard Lithander, då denne var otålig för att denna fråga icke löstes. Då trodde och hoppades herr Olsson i Gävle precis samma sak. När man nu får dessa ord upprepade och vet att frågan tuggats om i åratal ända sedan 1930-talet — kanske ännu tidigare — börjar man undra om denna fråga skall bli evig, liksom så många andra vilka råkat ut för olyckan att hänskjutas till en kommitté.
</seg>
  <intro>
Herr Olsson i Gävle erhöll på begäran ordet för kort genmäle och yttrade:
</intro>
  <seg>
Herr talman! Jag vågar inte säga om herr Dickson rätt återgav vad jag sade 1940, men jag tvivlar inte på det. Jag menar emellertid, att sedan vi år 1939 vid urtima riksdagen hade löst tillverkningsförordningsbestämmelserna, så borde de, som i likhet med herr Dickson ha ett levande intresse för denna fråga, ha irriterat finansministern så pass mycket, att de kunnat få fram det förslag till försäljningslagstiftning som då låg i departementet. Så har dock inte skett. Herr Dickson kan väl ändå inte begära att jag, som personligen icke har något behov av klass TIT, skall vara den som leder anfallet på denna punkt!
</seg>
</page>
