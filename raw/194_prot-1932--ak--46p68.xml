<page>
  <note>
Onsdagen den 18 maj e. m. 69
</note>
  <seg>
Jag i statsrevisionen förliden höst just fäste uppmärksamheten på detta förhållande. Jag brydde mig inte om förhållandena beträffande själva domstolarna eller vattenrättsdomarna. Det är visserligen en olägenhet, att en domhavande, som utnämnes till vattenrättsdomare, så gott som fullständigt lämnar sin domsaga, så att domsagan måste upprätthållas av vikarie. Men vad Jag inom statsrevisionen fäste mig vid, var dessa vattenrättsingenjörer, vilka ha detta som en bisyssla vid sidan av sina tjänster g&amp;åsom statens lantbruksingenjörer. Jag erinrar mig från Västerbottens län, att där ha klagomål framkommit från ortsbefolkningen över att ärenden, som röra avdikningen, ha blivit försummade. Vi ha också i år en motion i jordbruksutskottet, där man kräver, att åtgärder vidtagas. Men det hindrar inte, att den nuvarande lantbruksingenjören är vattenrättsingenjör, och med de stora regleringarna i Skellefte älv, uppe vid Arjeplog, i Hornavan och åtskilliga andra sjöar, har han varit sysselsatt nästan ett helt år och har, om jag inte missminner mig, för detta uppburit ett arvode av 11,000 kronor. Det kan inte vara riktigt, att ett sådant förhållande äger rum, samtidigt som man från befolkningen kräver, att staten skall vidtaga åtgärder för att deras mål, då det gäller avdikningar, skola kunna bli avgjorda och undersökningar verkställda så fort som möjligt.
</seg>
  <seg>
Jag avstod inom statsrevisionen från att göra någon anmärkning, sedan det upplysts, att det företagits en utredning och att man skulle komma med en kungl. proposition. Det var kanske dumt. Det hade kanske varit bättre, att statsrevisorerna kommit med en anmärkning och att statsutskottet välvilligt — såsom utskottet för övrigt behandlat alla anmärkningar, som jag framställt i statsrevisionen — hade kommit med förslag om en skrivelse till Kungl. Maj:t. Men jag ansåg det överflödigt, i synnerhet som jag fick veta, att den nuvarande justitieministern hade deltagit i dessa utredningar. Jag avstod därför i plenum från att göra något yrkande. Men nog tror jag, att man måste avkoppla lantbruksingenjörerna från detta arbete. De avlöningar, de ha som vattenrättsingenjörer, uppväga vad de ha som lantbruksingenjörer. Detta kan väl inte vara lämpligt. Endera tjänsten måste ovillkorligen bli lidande. Brist på ingenjörer finns det ju inte, utan man säger, att det är svårt för dem att få anställning. Nåväl, varför skall man då bibehålla dessa dubbla anställningar? Låt oss avkoppla lantbruksingenjörerna från detta. Jag ser det inte från någon annan synpunkt än från jordbrukets. Lantbruksingenjörernas arbete blir lidande, om de samtidigt äro vattenrättsingenjörer. Det tycker jag inte är lämpligt. I anledning av herr Holmgrens uttalande, att det inte förekommit några anmärkningar, har jag därför bara velat säga, att denna anmärkning har uteblivit på grund av den upplysning, som jag fick, nämligen att saken ändå, utan statsrevisorernas ingripande, skulle bringas inför riksdagen.
</seg>
  <seg>
Herr talman! Jag ber att få yrka bifall till utskottets hemställan.
</seg>
  <intro>
Herr Svensson i Grönvik:
</intro>
  <seg>
Herr talman! Det förefaller mig, som om kammarens ledamöter taga denna fråga alltför lätt, då de utan vidare taga fasta på det halva löfte, herr statsrådet givit, att taga under förnyat övervägande frågan om platsen för förläggning av Västerbygdens vattendomstol och att denna domstol möjligen skall få ligga kvar, så länge Vänerregleringen pågår. Det förefaller mig, som om detta halva löfte inte vore av sådan natur, att det borde bringa vederbörande att frångå den uppfattning, som de tidigare haft. Det kan naturligtvis inte vara tal om att på sådana grunder gå att fastställa en organisation för dessa domstolar och deras befattningshavare för en lång tid framåt.
</seg>
  <seg>
Vad beträffar herr statsrådets anmärkning mot vikariatsystemet, så uttryckte sig herr statsrådet så, att detta system skulle få utökad användning inom
</seg>
  <note>
Nr 46,
</note>
  <note>
Ang. vatten-
</note>
  <note>
domstolarnas
</note>
  <note>
organisation m. m. (Forts.)
</note>
</page>
