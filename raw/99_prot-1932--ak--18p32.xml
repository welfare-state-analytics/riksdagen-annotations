<page>
  <note>
Fredagen den 26 februari. 33
</note>
  <seg>
utom, när det gällde att yttra sig om de framställda förslagen, ha »avslöjat» dessa förslags innehåll och uppvisat, att de voro uttryck, icke för en strävan till nedrustning, utan för militär reaktion. Jag förutsätter, att han skulle fortsatt och frånkänt förslagsställare från övriga länder, vars ståndpunkter han icke gillar, varje ärligt motiv att medverka till en nedrustning och påbörda dem, att, vad de göra är på sin höjd, att de dölja sina egna verkliga meningar. Man framställer, skulle herr Flyg ha utropat, något annat, än det man verkligen vill. Skulle ett sådant uppträdande, som interpellanten rekommenderar, särkilt om flera följt detsamma, skapat ökade möjligheter att där nere få fram enighet och samling omkring en allmän nedrustning? Jag tror det icke.
</seg>
  <seg>
Herr Flyg yttrade vidare, att han icke kunde förstå, hur utrikesministern, innan han avgav en deklaration om att Sverige var villigt, dels att pröva föreliggande förslag och dels att, i den mån överenskommelse träffas om internationella förpliktelser, även vidkännas dessa förpliktelser, kunde underlåta att tänka på ett förslag till isolerad avrustning, som medlemmar av den svenska försvarskommissionen eventuellt senare skulle komma att framlägga. Menar herr Flyg verkligen detta? Menar han, att vår delegation skulle ha förklarat, att den var urståndsatt att deltaga i prövningen. av frågan om nedrustning, därför att vi i Sverige ha en försvarskommission i vilken bl. a. ingå medlemmar, som äro villiga att förorda en isolerad avrustning? Om staterna i allmänhet skulle med hänsyn till pågående bearbetningar av försvarsorganisationen inom olika länder förfarit på dylikt sätt och stannat på en dylik, negativ ståndpunkt, vad skulle det fört till för slags resultat? När man här i riksdagen framträder och förklarar sig vara verkliga och ärliga förespråkare för att något skall komma till stånd i Genéve och samtidigt anvisar ett förfaringssätt, ett uppträdande och ett resonemang, som skulle omöjliggjort för den svenska delegationen att på allvar deltaga i konferensens arbete, måste jag säga, att icke kan det innebära några verkligt godtagbara anvisningar från riksdagsmännens sida om hur den svenska delegationen där nere skulle uppträda. Med det kanske jag kan vara färdig med herr Flyg och hans inlägg till sörmån för det pågående nedrustningsarbetet i 1 Genéve.
</seg>
  <seg>
Vad herr Lundstedt beträffar, vill jag säga, att jag har nu och tidigare vid flera tillfällen i den mån det värit mig möjligt sökt sätta mig in i hans tankegång och eventuellt tillgodogöra mig de uppfattningar som han utvecklat. Men när han här i detta läge och i förevarande sammanhang, om jag icke missuppfattade honom — jag vill vänta med mitt slutliga omdöme, tills jag får se det tryckta protokollet — vill göra gällande, att traktater och överenskommelser egentligen vore värdelösa för skapandet av ett bättre tillstånd, därför att förhållandenas makt sprängde varje dylik överenskommelse, att de därför egentligen endast vore hinder i vägen för skapandet av ett bättre tillstånd i olika avseenden, och att folkrättsliga idéer rörande förhållandena länderna mellan, realiserade och omfattade i levande livet, vore mindre ägnade att befrämja utvecklingen i fredlig riktning utan snarare tvärtom, därför att de vore grundfalska och oriktiga, så måste jag säga, att jag icke kan följa med. Jag kan omöjligt förstå resonemanget vare sig om värdelösheten av traktater och överenskommelser eller att vår tids folkrättsidéer skulle bilda misslyckade ut- Rd och att de, så länge de uppehållas och omfattas av flertalet, endast skapa kaos och förvirring i stället för förbättrade förhållanden i världen. Jag vet väl, att traktater kunna brytas och att internationella utfästelser icke alltid infrias. Men jag tror icke, att förklaringar, att de äro fullkomligt värdelösa, därför att man icke alltid kan sätta lit och tro till dem, kan skänka oss större förhoppningar och visa på vägar till ett bättre tillstånd.
</seg>
  <note>
Andra kammarens protokoll 1932. Nr 18. 3
</note>
  <note>
Nr 18.
</note>
  <note>
Svar å interpellation. (Forts.)
</note>
</page>
