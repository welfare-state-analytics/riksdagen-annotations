<page>
  <seg>
fortsätta köra mot rött ljus — vilket ger ytterst allvarliga konsekvenser. Jag yrkar alltså bifall till utskottets hemställan.
</seg>
  <intro>
Kommunikationsministern ANITHA BONDESTAM:
</intro>
  <seg>
Herr talman! Jag vill ta upp några få men angelägna förslag som ingår i kommunikationsdepartementets åtgärdspaket mot krångel. I propositionen konstateras att det i kampen mot onödig byråkrati är viktigt att förenkla det offentliga språket. En av de författningar som länge har stått i blickpunkten i det sammanhanget är yrkestrafikförordningen.
</seg>
  <seg>
Yrkestrafiklagstiftningen utgör ett betydelsefullt trafikpolitiskt instrument som berör många människor. Mot den bakgrunden har vi inom kommunikationsdepartementet lagt stor vikt vid att få till stånd en språklig modernisering av lagstiftningen. Arbetet har skett i nära samråd med byråkratiutredningens och statsrådsberedningens språkexperter. Det är min förhoppning att den nya yrkestrafiklagstiftning, som nu ligger på riksdagens bord och som inom kort skall behandlas i kammaren, skall visa sig vara så lättförståelig som bl.a. trafikutövare och andra intressenter har rätt att kräva.
</seg>
  <seg>
Till de straffsanktionerade trafikreglerna hör kravet att cyklar skall vara försedda med belysningsutrustning även om de aldrig används i mörker. Till bilden hör att kravet på cykellykta under dagtid också omfattar vissa barncyklar trots att barn inte kan straffas. Bestämmelsen upplevs inte som meningsfull. För att inskärpa betydelsen av viktiga trafiksäkerhetsregler — och dit hör att cyklar i mörker måste ha tänd belysning — föreslår regeringen att kravet på cykellykta under dagtid slopas.
</seg>
  <seg>
Jag vill också beröra regeringens uppmärksammade förslag om s. k. röd gubbe. Det innebär att man tar bort det nuvarande bötesstraffet. Själva förbudet att gå mot rött ljus står däremot kvar.
</seg>
  <seg>
Vid behandlingen av förslaget har man uttryckt oro för att trafiksäkerheten skulle försämras om straffsanktionen togs bort. Med tanke på de bristande övervakningsmöjligheter som finns f.n. är den oron enligt min mening obefogad. Straffet kan med nuvarande övervakningsmöjligheter inte ha någon nämnvärd allmänpreventiv betydelse. Detta har också bekräftats från kriminalpolitiskt håll under remissbehandlingen.
</seg>
  <seg>
Det har vidare gjorts gällande att den föreslagna nya utformningen av reglerna skulle kunna innebära en tvekan om innebörden av bestämmelserna. Det skulle bli svårt att ge information till bl. a. barnen, har det sagts. Här vill jag först konstatera, att barn över huvud taget inte kan straffas. Från den synpunkten kan man fråga sig, om det finns anledning att fästa vikt vid själva straffsanktionen i informationen till barnen. Barnen måste ju i dag ställa sig frågande, när de ser att människor i stor omfattning kan gå mot rött ljus utan att någon griper in. Att förklara detta tycker jag borde vara mycket svårare än att förklara sanningen, nämligen att man inte får gå mot rött ljus men att vi saknar möjligheter att övervaka förbudet. I stället bör man inrikta informationen på att de allvarligare fallen av överträdelser kan och fortfarande skall kunna bestraffas som vårdslöshet i trafik liksom på att den som bryter mot
</seg>
  <note>
Nr 152
</note>
  <note>
Tisdagen den 22 maj 1979
</note>
  <unknown>
Trafiksignaler för
</unknown>
  <unknown>
gående
</unknown>
  <unknown>
117
</unknown>
</page>
