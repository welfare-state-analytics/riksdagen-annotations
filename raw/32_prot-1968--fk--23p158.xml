<page>
  <note>
Onsdagen den 15 maj 1968
</note>
  <seg>
mensam omröstning en majdag för några år sedan. Vi anser det extra tillägget lika motiverat i dag som vi gjorde den dagen.
</seg>
  <seg>
I propositionen föreslås också ett helt nytt, kommunalt bostadstillägg, om hyreskostnaden är särskilt hög. Kommunen skulle i detta fall få statligt bidrag med 50 procent. Man måste beklaga kostnadsutvecklingen på bostadsmarknaden, när det nu anses att det behövs speciella bidrag på grund av höga hyreskostnader.
</seg>
  <seg>
Kostnaden för kommunerna skulle under det första året bli 10 miljoner kronor, en summa som väl kommunerna borde kunna gå i land med. Vi anser dock att det från principiell synpunkt är fel att kommunerna skall bidra till barnstödet. Det har varit och bör även i fortsättningen vara en statens angelägenhet. Vi ser förslaget som en inkörsport för ökade kostnader för kommunerna. Vi är alltför vana vid statens övervältring av kostnader på kommunerna. Det är i dag mycket betungande för många kommuner med t. ex. de kommunala bostadstilläggen för pensionärer, och vi vill inte att kommunerna skall hamna i samma situation när det gäller barnstödet. Det finns också en risk för barnfamiljerna ati olika kommuner beslutar tilldela olika stora bidrag. Vi finner det dock motiverat att detta bidrag i nuvarande hyressituation utgår till föräldrar med låg inkomst och hög hyra, men det bör i sin helhet finansieras av staten.
</seg>
  <seg>
Herr talman! Jag ber att få yrka bifall till de reservationer till utskottets utlåtande vid vilka mitt namn återfinnes, och i övrigt, där vi inte har delade meningar, till utskottets hemställan.
</seg>
  <intro>
Herr JACOBSSON, PER, (fp):
</intro>
  <seg>
Herr talman! Statsrådet Odhnoff — tyvärr har hon lämnat kammaren nu — uttalade i sitt första anförande förvåning och samtidigt tillfredsställelse över att regeringsförslaget, i vad det
</seg>
  <note>
Nr 23 159
</note>
  <unknown>
Ang. ökat ekonomiskt stöd åt barnfamiljer
</unknown>
  <seg>
avser de olika stödåtgärder som vi här diskuterar, i stort sett har godtagits av utskottet. Men samtidigt förefaller hon också till min överraskning och till min bedrövelse vara ganska grälsjuk. Jag hade nämligen inbillat mig att vi skulle kunna diskutera de ärenden som ligger på riksdagens bord utan alla de partipolitiska utvikningar som statsrådet Odhnoff gav sig in på och som statsrådet tydligen anser det nödvändigt att debattera i detta sammanhang.
</seg>
  <seg>
Jag vill gärna medge att det förslag till ökat stöd åt barnfamiljer som vi nu skall besluta om innebär ett framsteg och betydande förbättringar beträffande det bostadssociala stödet jämfört med de förmåner som för närvarande utgår och som uppenbarligen har varit behäftade med stora brister, Det hade varit önskvärt — vågar jag göra gällande — att ett stöd som skall gå till barnfamiljerna hade kunnat ges en mera konsumtionsneutral form och inte behövt vara så hårt bundet till själva bostaden som nu är fallet. En omläggning av stödet i denna riktning bör ske, så snart bostadsmarknaden har normaliserats på ett sådant sätt att det blir möjligt och ekonomiska resurser för en sådan reform föreligger.
</seg>
  <seg>
Såsom tidigare har påpekats här arbetar för närvarande olika utredningar för att konstruera lösningar av skilda familjepolitiska problem. Jag vill nu också allvarligt beklaga att det inte har varit möjligt att åstadkomma en sådan samordning av dessa olika utredningar att ett samlat familjepolitiskt program har kunnat presenteras för riksdagen. Risken är nu såsom alltid när delreformer skall beslutas att goda och samlande lösningar försvåras. Vi har i dagsläget inte velat motsätta oss en partiell reform i huvudsak enligt de riktlinjer som propositionen anvisar, men vi finner det angeläget att betona att pågående utredningar bör påskyndas och samordnas på ett sådant sätt att förslag om en mera definitiv lösning av de familjepolitiska frågorna snarast kan läg-
</seg>
</page>
