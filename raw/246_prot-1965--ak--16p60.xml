<page>
  <note>
Onsdagen den
</note>
  <seg>
frågan och försökt göra en ekonomisk analys om vilken efterfrågan som vi kan vänta under de närmaste tio åren. När han kommit fram till att det behöver byggas 140 000—150 000 lägenheter om året under den närmaste tioårsperioden för att vi skall ha någon chans att bygga ikapp bostadsbristen och när han samtidigt gjorde det konstaterandet, att våra samhällsekonomiska resurser inte räcker till för detta, så tycker jag att det är ett ganska bra bevis för att vi inte kan trampa på i ullstrumporna på samma sätt som vi har gjort under de gångna åren utan måste komma över till någonting helt nytt.
</seg>
  <seg>
Herr Bergmans och min bedömning av allmännyttiga företag skiljer sin naturligtvis i grunden. Jag anser att alla företag som sysselsätter folk, som tillvaratar och skapar resurser och som bidrar till vår välståndshöjning är lika allmännyttiga. På bostadsområdet är alla företag allmännyttiga som skapar goda bostäder så snabbt som möjligt och till så låga kostnader som möjligt. Det är det som är det avgörande och inte att man sätter etiketten »allmännyttig» på ett företag. Hade man på bostadsområdet gått till väga så, att man genom generellt verkande åtgärder hade sökt stimulera bostadsproduktionen, så hade man säkerligen nått ett helt annat resultat än man nu har åstadkommit, när man har valt att favorisera vissa företag och därmed kapat av den enskilda och fria konkurrensen inom sektorn. Det är bl. a. genom att man gjort så som man fått de resultat som vi nu har alla skäl att kritisera.
</seg>
  <intro>
Herr BERGMAN (s) kort genmäle:
</intro>
  <seg>
Herr talman! Jag är, herr Gustafsson i Skellefteå, ledsen om mina ord föll så olyckligt, att herr Gustafsson uppfattade mitt uttalande såsom att jag skulle ha klandrat honom för att ha blottat något ur en debatt i en utredning. Det var inte min mening. Jag utgick från att det stått något i direktiven om det.
</seg>
  <note>
7 april 1965 fm. Nr 16 61
</note>
  <note>
Främjande av bostadsförsörjningen m. m.
</note>
  <seg>
Stenograferna är arga på mig för att jag talar så fort, och de är naturligtvis inte ensamma om det, men jag skall försöka lugna ned takten.
</seg>
  <seg>
Jag utgick från att herr Gustafsson hade haft dessa frågor uppe i utredningen och därför blottade någonting som vi kunde förvänta. Jag tog upp saken därför att jag är glad över alla nya vägar som man söker för att komma ur de gamla skyttegravarna i bostadspolitiken. Dem har vi varit i alltför länge, och jag tror att vi alla skulle må bra av att försöka komma ur dem.
</seg>
  <seg>
Till herr Nilsson i Tvärålund vill jag säga, att han bör läsa vad utskottet säger i tredje stycket på s. 27 i utlåtandet. Första meningen i tredje stycket lyder på följande sätt: »Utskottet föreslår beträffande bostadsbyggandet utanför storstadsregionerna att lånemedlen fördelas på ett sådant sätt att igångsättningen sker i samma omfattning och med samma fördelning som föregående år.» Det talas alltså om ett bostadsbyggande »utanför storstadsområdena» och »i samma omfattning». Förra året startade vi med 94 000 lägenheter. I år skall vi starta med 88 000 lägenheter — plus de 2 000 lägenheter som centerpartiet och folkpartiet kommit överens om blir det sammanlagda antalet alltså 90 000 eller 4 000 lägenheter mindre än föregående år. Om man samtidigt gör ett uttalande om att bostadsbyggandet skall ha samma omfattning utanför storstadsregionerna som föregående år, måste detta betyda 4 000 lägenheter mindre i storstadsregionerna.
</seg>
  <seg>
Jag har nog, herr Nilsson i Tvärålund, rätt väl läst på det hela.
</seg>
  <seg>
Till herr Bohman vill jag säga att jag hoppas att bostadsproduktionen snart kommer att vara uppe i 140 000 lägenheter per år. Även om det inför andra kvartalet 1965 finns anledning att se mycket mörkt på situationen, lär det inte dröja länge förrän den totala produktionen uppnår en hög nivå. För min del tror jag att det ligger en realitet bak-
</seg>
</page>
