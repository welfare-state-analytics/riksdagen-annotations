<page>
  <note>
66 Nr 14
</note>
  <note>
Onsdagen den 15 mars 1967 fm.
</note>
  <note>
Avsättning till fonden för idrottens främjande
</note>
  <seg>
match på poäng skulle, även om han sedan blev slagen knockout, förklaras som segrare. Det var en ren bluff, och det har man gått ifrån nu. Det skulle leda till att en boxare som startat på högsta växel och ledde matchen efter en minut kunde, efter att ha fått ett slag, lägga sig ned och räknas ut; då skulle han ha vunnit matchen på det sättet. Dessutom skulle man vara tvungen att bryta alla SM- och DM-turneringar, där den som vinner skall gå ytterligare matcher. Eftersom han blivit slagen knockout, skulle han inte fått ställa upp på en månad och det skulle ha omintetgjort all boxning, så det var ju egentligen synd att det förslaget inte genomfördes.
</seg>
  <seg>
Ett enda citat till, herr talman! Redaktör Per Wadman som är en boxningsjournalist i Skånska Dagbladet och boxningsvän skrev häromdagen följande: »Om sanningen skall fram så går även den ”moderna” amatörboxningen ut på misshandel i ringen.»
</seg>
  <seg>
Det är ett faktum. Jag har bara velat citera detta, därför att man säger ofta, att motståndare till boxningen inte vet vad de talar om. Nu har jag alltså anfört citat från människor som är med i detta spel och verkligen vet vad de talar om.
</seg>
  <seg>
Helt oberoende av den utredning som nu försiggår inom Nordiska rådet bör vi försöka att åtminstone inte uppmuntra boxningen. Vill verkligen herr Allard, som jag nu riktar mig till, och utskottsmajoriteten att boxningen skall vinna terräng här i landet? Tycker ni att det vore bra, om den blomstrade och vi fick flera boxare? Menar man verkligen det? Jag tror att det är ytterst få människor som skulle önska det. Men det är vad man bidrar till, om man ger boxningen statsanslag. Då får den en viss sanktion. Jag tror det finns många föräldrar som inte gärna vill att deras barn skall boxas.
</seg>
  <seg>
Torsten Tegnér är en av dem. Han har i Idrottsbladet sagt att han inte skul-
</seg>
  <seg>
le vilja, att hans pojkar går upp i en boxningsring.
</seg>
  <seg>
Ger staten anslag kan ju många människor rimligtvis tro att boxningen inte är så farlig, ty staten kan väl inte uppmuntra någonting som är hälsovådligt. Det är detta som gör stödet till boxningen så beklämmande. Härigenom får boxningen ett alltför gott renommé som den inte förtjänar. Om riksdagen tvärtom säger ifrån, att boxningen inte skall ha något statsanslag, får människorna den rätta uppfattningen om den, och föräldrarna får ett stöd i sin mycket hedervärda ambition att söka rädda barnen från att bli förstörda, ty det skulle de så småningom bli efter en tids boxning.
</seg>
  <seg>
Knockout är hjärnskakning, och dessutom har vetenskapsmän konstaterat, däribland professor Olivecrona, att det är de många relativt lätta slagen mot huvudet som är farliga. Knockouten behöver inte vara det farligaste. Många relativt lätta slag mot huvudet bygger på skadorna efter hand, skadorna summeras, och så får boxaren en bestående skada för den återstående delen av livet. Föräldrar bör kunna bespara sina barn sådana skador, men riksdagen motverkar detta syfte om den går med på att dela ut pengar till denna hantering. Våldet skall i alla fall inte i något sammanhang och inte i någon form glorifieras — härom borde vi kunna vara eniga i riksdagen. Vi vet att våldsmentaliteten dess värre breder ut sig. Men hur skall man kunna gå till storms mot den om vi glorifierar våldet i en viss form? Vi kommer aldrig till rätta med det. Ingen kan förneka att boxning är ett rått och kallt våld, eftersom den går ut på att den ene skall försöka slå ner den andre på golvet och då det i reglerna sägs, att det skall räknas till tio över den som ligger nedslagen. Detta fjärmar boxningen med avgrunder från allt vad idrott heter.
</seg>
  <seg>
Herr talman! Med detta vill jag yrka bifall till reservationen 2 a av herr Axel
</seg>
</page>
