<page>
  <note>
Nr 41.
</note>
  <note>
Anslag till byggnadsföretag vid jordbruksförsöksanstalten. (Forts.)
</note>
  <note>
32 Onsdagen den 1 juni f. m.
</note>
  <seg>
detta betänkande nödgats förklara sig icke för närvarande kunna tillstyrka någon utvidgning av de redan pågående undersökningarne.
</seg>
  <seg>
Det finns en hel del andra frågor. Jag skall icke trötta kammaren med att uppräkna dem. Jag vill endast omnämna en fråga av så ofantlig vikt som den kulturtekniska frågan, som visserligen till större delen på grund av bristande tillgång till försöksgårdar, men även på grund av bristande lokalutrymme, för närvarande icke kan upptagas. Jag ber vidare att få fästa uppmärksamheten på en av föreståndaren för husdjursavdelningen, nuvarande statsrådet Nils Hansson, påbörjad undersökning för att få utrett, huruvida man icke skulle kunna inskränka den för landet så dyrbara importen av konstgjorda fodermedel och i stället basera fyllandet av detta behov på den inhemska foderproduktionen. Härvid har man kommit till den punkt, där man måste angripa problemet från andra synpunkter än förut för att få äggviteproblemet närmare utrett, men man saknar nödiga förutsättningar med avseende på de lokala anordningarna.
</seg>
  <seg>
Då det sålunda här verkligen gäller en i ekonomiskt avseende mycket betydelsefull fråga, så tycker jag, att man måste säga sig, att de statsfinansiella skälen egentligen tala mycket starkt för att man nu skall bifalla jordbruksutskottets förslag, till vilket jag, herr talman, ber att få yrka bifall.
</seg>
  <intro>
Herr Sederholm:
</intro>
  <seg>
Den andre talaren här i dag har påpekat, att vi icke ha råd till sådana utgifter, som här äro i fråga. Vi måste tänka på budgeten och se till, att vi icke belasta den med utgifter av sådan beskaffenhet, att de icke äro oundgängligen nödvändiga. «Jag menar, att vi här icke bara få se budgeten såsom något fast och oföränderligt, utan vi måste även tänka på att öka skattekraften och bevara den hos de skattedragande inom vårt land.
</seg>
  <seg>
Jag ber att få fästa uppmärksamheten på att näringslivet i vårt land för närvarande är utsatt för en mycket hård depression, och att dess skattekraft därigenom ock är i hög grad minskad. Det synes mig då vara av allra största vikt att se till, att den skattekraft, som jorden har, verkligen hålles uppe. Förutsättningen härför är givetvis, att jordbruket är så pass bärande, att det kan föda sina brukare och dessutom lämna inkomst över till skatterna. Det är i det syftet, som vissa tullkrav kommit fram från jordbrukarehåll. Dessa ha emellertid avvisats av bevillningsutskottet, och utskottet motiverade det med att: den enda med det nuvarande ekonomiska lägets krav överensstämmande utväg att hjälpa jordbruket ur de nuvarande svårigheterna skulle vara att nedbringa produktionskostnaderna. Det är just från den synpunkten, som det för mig såsom jordbrukare är alldeles påtagligt, att centralanstalten måste hållas i full verksamhet, och att den måste för att kunna fylla de krav, som ställas på anstalten från jordbrukets sida, också erhålla de anslag den behöver. Vi minnas från kristiden, huru det arbete, som då presterades från centralanstaltens sida, var av största betydelse för
</seg>
</page>
