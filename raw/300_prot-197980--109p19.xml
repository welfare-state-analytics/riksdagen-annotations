<page>
  <seg>
Jag skall inte säga så mycket mer i denna fråga — utskottsbetänkandet talar för sig självt. Det kommer också att hållas många tal här, och regeringen har fått sitt besked: Handla! Ni har en enhällig riksdag bakom er. Socialministern Karin Söder har en stor och betydelsefull uppgift framför sig, och jag hoppas att jag inte missförstås när jag säger att detta verkligen tillhör socialministerns verksamhetsområde.
</seg>
  <seg>
Medan debatten om den fredliga användningen av kärnkraften har diskuterats i alla tonarter dog under ett år kanske 5 000 människor av alkoholskador utan att någon egentligen brydde sig om det. 300 å 400 barn föddes missbildade på grund av mödrarnas alkoholbruk. Det beräknas att 20 90 av våra sjukhussängar upptas av människor hos vilka alkoholskadorna utgör en väsentlig del av sjukdomen. På våra mentalsjukhus är siffran säkert omkring 50 90.
</seg>
  <seg>
Vad vi nu begär är alltså en akututryckning, och vi säger att den bör ske genom ett samordningsorgan som är direkt underordnat regeringen och där generaldirektörerna för skolöverstyrelsen och socialstyrelsen finns med. Detta samordningsorgan bör stå i nära kontakt med socialstyrelsens nämnd för alkoholfrågor, som har en mycket stark folkrörelsekontakt. Jag inledde mitt anförande med att säga, och jag vill gärna upprepa det nu, att vi kommer tillbaka om vi finner att det inte händer något väsentligt.
</seg>
  <seg>
Innan jag slutar vill jag summera vad den socialdemokratiska riksdagsgruppen säger i sin motion om vad denna kommission, som nu kommit att heta samordningsorgan, skall syssla med.
</seg>
  <seg>
”Kommissionen skall
</seg>
  <seg>
— ges mandat att genomföra det av socialdemokraterna föreslagna flerårsprogrammet för att angripa missbruksproblemen,
</seg>
  <seg>
— tillsammans med utbildningsmyndigheterna och under medverkan av fackföreningsrörelsen och andra folkrörelser genomföra en studieoffensiv i landets alla skolor kring den sociala utslagningen och missbruket av alkohol och narkotika,
</seg>
  <seg>
— genom Sveriges Radio stimulera radiooch TV-företagen att behandla missbruksproblem och utslagning”.
</seg>
  <seg>
Man kan här göra följande parentes: Tänk om massmedia och Sveriges Radio ägnat den här frågan en hundradel av det intresse som de under senare tid har ägnat kärnkraftsfrågan!
</seg>
  <seg>
Kommissionen skall vidare ”- starta och stödja en debatt i landets kommuner, som resulterar i kommunala handlingsprogram mot den sociala utslagningen,
</seg>
  <seg>
— samordna olika samhällsinsatser inom vårdområdet mot målet: alla människor med missbruksproblem skall erhålla den vård och det stöd de kan behöva,
</seg>
  <seg>
—- i samverkan med folkrörelserna ta initiativ och framlägga förslag om ytterligare insatser.”
</seg>
  <seg>
Det är vad vi vill, och det är vad vi kommer att bevaka. Vi är tacksamma för att vi i dag har ett enhälligt betänkande, som ger besked till regeringen: Handla!
</seg>
  <note>
Nr 109
</note>
  <note>
Onsdagen den 26 mars 1980
</note>
  <note>
Alkoholpolitik och missbruksvård
</note>
  <note>
19
</note>
</page>
