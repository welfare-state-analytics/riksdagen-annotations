<page>
  <note>
Lördagen den 31 januari. 9
</note>
  <seg>
närvarande är det så trångt på länsstyrelsen i Malmöhus län, att vi ofta äro tvungna att för att kunna reda oss låna eller hyra lokaler hos hushållningssällskapet m. m. Under vissa tider, då taxeringsarbetet fortgår, finns det ingen möjlighet att reda sig. Sålunda vill jag nämna, att under fastighetstaxeringen fick mitt förrum, där jag ständigt måste gå igenom och där alla, som skola besöka landshövdingen, måste sitta, användas av en kommitté för fastighetstaxeringen. Att vi nu lyckats få litet bättre förhållanden, så att vi kunna få erforderliga arbetsrum, anser jag inte vara för mycket, och detta har riksdagen också visat sig anse.
</seg>
  <seg>
Jag vet inte, vad domänintendenten 1 Göteborg har att göra; men att domänintendenten i Malmöhus län, som ju är ledamot av denna kammare och som för närvarande är nere 1 länet i ämbetsåligganden, ofta är på länsstyrelsen, kan jag intyga. Han behöver ofta träffas uppe på länsstyrelsens lokaler, när folk kommer till honom, och domänintendenten behöver också i många frågor överlägga med länsstyrelsen. I Malmöhus län äro i alla händelser domänintendentens göromål så viktiga och betydelsefulla, att det mer än väl behövs ett särskilt rum för ändamålet.
</seg>
  <seg>
Vidare är det givet, att det behövs en sammanträdeslokal. För närvarande är länsstyrelsens stora sal så anskrämlig och dess möbler så underhaltiga, att vem som helst av denna kammares ledamöter — och andra kammarens förresten också — skulle säga, att de absolut inte duga för sitt ändamål. Allt som allt tror jag, att den, som sett och känner till förhållandena där nere, lugnt kan säga, att det vore mer än väl berättigat, om länsstyrelsen finge det äskade beloppet.
</seg>
  <seg>
Herr Rosén sade, att möblerna hos länsstyrelsen i Göteborg skulle hava kunnat anskaffas till mycket billigare pris. Det beror på, vilka möbler man förut hade. De möbler, som vi för närvarande ha, befinna sig i ett sådant skick, att de knappast kunna användas; i den mån det är möjligt att använda dem, skola vi ju göra det. Jag vill också säga — och det har av kommunikationsministern understrukits i propositionen — att det kunde vara riskabelt att gå längre ned än till 30,000 kronor vad arkivinredningen beträffar. Det är givet, att om någonting kan besparas, kommer detta att användas för detta ändamål och icke att på något sätt förslösas. Jag tror, att jag kan försäkra herrarna, att vi i länsstyrelsen i Malmöhus län visa en så stor sparsamhet på alla områden, att den gärna kunde vara till ett föredöme för andra orter.
</seg>
  <seg>
Då tycker jag, att det väl inte vore för mycket, om vi — när vi genom riksdagens försorg fått ordentliga lokaler — också få möjlighet att använda dem.
</seg>
  <intro>
Herr Kvarnzelius:
</intro>
  <seg>
Herr talman! På statsutskottets fjärde avdelning, som haft att förbereda detta ärende, hade vi enat oss om att tillstyrka Kungl. Maj:ts förslag. Emellertid framställdes av en av utskottets ledamöter ett yrkande om att bevilja ett anslag av 80,000 kronor, och i sinom tid kom det en kompromiss från en annan ledamot i ett yrkande om ett anslag av 90,000 kronor för ändamålet. Då det förhåller sig på det sättet, att man, såvitt möjligt, vill försöka åstadkomma. ett enigt beslut, accepterade vi, som tillhöra fjärde avdelningen, dessa 90,000 kronor i den förhoppningen, att ingen reservation skulle förekomma. Emellertid reserverade sig herr Rosén, ett förhållande, som i sin tur medförde, att vice ordföranden i utskottet och en annan ledamot reserverade sig för Kungl. Maj:ts förslag om ett anslag å 100,000 kronor.
</seg>
  <seg>
Nu är det klart som dagen, att man har svårt att kunna bedöma, huruvida det bör vara 90,000, 100,000 eller 120,000 kronor, såsom byggnadsstyrelsen föreslår, eller 170,000 kronor, som länsstyrelsen i Malmö ursprungligen be-
</seg>
  <note>
Nr 8.
</note>
  <note>
Anslag till möbler m.m. för
</note>
  <note>
länsstyrelsen i Malmö. (Forts.)
</note>
</page>
