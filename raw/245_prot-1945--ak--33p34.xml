<page>
  <note>
Lördagen den 30 juni 1945. Nr 33. 35
</note>
  <note>
Jämlikt $ 57 riksdagsordningen gjord anmälan om anledning till anmärk-
</note>
  <seg>
ning mot statsrådet Erlander. (Forts.) Endast på det sättet tror jag, att vi kunna med utbyte fortsätta den konstitutionella dechargegranskningen under de närmaste åren och ge den någon verklig politisk mening.
</seg>
  <seg>
Så kommer ytterligare en sak, herr talman. Jag vet icke, om jag var ensam här i kammaren om att i debattens början förundra mig över ett uttryck som ideligen förekom i herr Johanssons i Stockholm anförande, nämligen Gestapo som namn på den svenska säkerhetspolisen. För egen del har jag icke och icke heller den riktning jag tillhör någon närmare befattning med denna organisation. Den har ju tillkommit på nuvarande socialministerns initiativ och har stått under socialdemokratiska ministrars ledning. Men så mycket svenska äro vi i alla fall, att vi anse det skymfande att här beteckna vår säkerhetspolis som Gestapo med allt vad världen däri inlägger. Jag är alldeles övertygad om, att när den utredning här kommer fram som den Paulsonska kommissionen har att utföra, det skall visa sig, att det är ett hundramila avstånd mellan vår säkerhetspolis och den avskyvärda organisation, som funnits i Tyskland.
</seg>
  <seg>
Jag har också undrat över, varför man från kommunistiskt håll alltid upprepar ordet Gestapo eller Hestapo, när man har motsvarande synonyma uttryck på annat håll. Vi ha ju GPU, Tjekan eller N.K.D.W. och allt vad de heta dessa polisorganisationer i Ryssland och i de länder som Ryssland för närvarande ockuperar.
</seg>
  <note>
I detta anförande instämde herrar Lindqvist och Skoglund i Doverstorp.
</note>
  <intro>
Herr Svensson i Ljungskile:
</intro>
  <seg>
Herr talman! Jag tror, att det länge funnits och alltjämt finns bland den politiskt intresserade allmänheten en stark känsla av vantrevnad och beklämning inför den svenska hemliga polisens verksamhet. Jag får för min del säga, att denna debatt inte skingrat dessa känslor.
</seg>
  <seg>
Här har riktats mycket svåra anmärkningar mot den hemliga polisen både från statsrådets och herr Halléns sida. Statsrådet Erlander säger, att den registrering, som här närmast är på tal, har den hemliga polisen företagit mot regeringens vilja. Denna registrering fyller intet förnuftigt ändamål, den är ett enda misstag och regeringen är icke inblandad i den affären, säger statsrådet Erlander. Konstitutionsutskottets ordförande säger om samma företeelse, att hela tilltaget är barockt och meningslöst. Tdéen att genomföra denna registrering är konstifik, och för denna dumhet, säger konstitutionsutskottets ordförande, är regeringen inte på något sätt ansvarig. Jag vet icke om saken framstår klarare för dem som äro skriftlärda på detta område, men den icke skriftlärde blir en smula fundersam, när herr statsrådet och konstitutionsutskottets ordförande karakterisera en verkställande myndighets åtgärder, som är direkt underställd regeringen, på detta sätt och samtidigt förklara, att regeringen har absolut ingen del häri.
</seg>
  <seg>
När det sedan gäller konstitutionsutskottets inställning till saken, säger herr Hallén, att det överhuvud taget inte finns förutsättningar för någon anmärkning, och det är möjligt, att det är på det sättet. Här finns nämligen intet konseljbeslut, och här finns ej heller något formellt uttryck för ministerstyrelse i gammal mening, därför att det hela har inskränkt sig till samtal mellan statsrådet Erlander och säkerhetspolisens chef, och det står denna säkerhetspolisens chef fritt att ta den hänsyn till statsrådets synpunkter, som han själv tycker att han bör göra — detta enligt konstitutionsutskottets ordförandes skildring av saken.
</seg>
  <seg>
Inför sådana företeelser frågar man sig ju, var den parlamentariska ansvarigheten är och var den överhuvud taget skall kunna sökas. Såvitt jag förstår, är man här ute på vägar som måste ingiva känslor av vantrevnad och bekläim-
</seg>
</page>
