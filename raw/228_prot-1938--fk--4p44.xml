<page>
  <note>
Måndagen den 17 januari 1938 f. m. Nr 4. 45
</note>
  <seg>
Statsverkspropositionen m. m. (Forts.) råde har således en prisstegring inträtt, och om jag uträknar denna beträffande konsumtionsmjölken, där en höjning till 109 procent inträtt, kan jag konstatera, att man inom Stockholmsområdet, där ungefär en tredjedel av mjölkproduktionen utgöres av konsumtionsmjölk och där man således har pengar tillräckligt att ersätta den minskade mjölkavgiften, följaktligen har fått detta prisutjämningsbidrag lika bra på det sättet. Detta innebär ett öre per kilogram eller 4 procent bättre pris per kilogram för konsumtionsmjölken och alltså ligger procenttalet inte i 109 procent utan i 113 procent för närvarande. Under tiden november 1936/1937 har priset stigit för konsumtionsmjölk med 9 procent och för produktmjölk med 14 procent; den senare posten är således den som har ökat mest.
</seg>
  <seg>
Beträffande den animaliska produktionen i övrigt har det ju inom en av dess olika grenar blivit en väsentlig prisförbättring gentemot förra året, medan det inom vissa andra grenar av animalieproduktionen endast blivit prisförbättring för vissa kvaliteter men icke för andra.
</seg>
  <seg>
Herr Domö talade i detta sammanhang om lantarbetstidslagen, som han ansåg att vi aldrig skulle ha givit oss in på. När jag i början av mitt anförande vidrörde den frågan, sade jag, att vi införde den lagen, därför att vi enligt min mening borde göra någonting för att söka åstadkomma förbättrade förhållanden för den svenska landsbygdens såväl jordbrukare som arbetare och inte minst ungdomen. Jag har emellertid under debatten här fått konstaterat, att det finns väsentliga meningsskiljaktigheter mellan herr Domö och hans kamrat på Skaraborgslänsbänken, herr Johanson, Karl Emil, ty herr Johanson slog huvudet på spiken, då han sade, att även lantbrukare, som inte falla under lagen, inte kunna få arbetsfolk, såvida de inte tillämpa lagens bestämmelser. Vi hade ju i enighetens tecken redan år 1936 genomfört en lantarbetstidslag, som i väsentlig utsträckning ökade jordbrukets produktionskostnader, och för dem, som inte föllo under lagen 1936, gällde det givetvis i lika hög grad som efter det lagen ändrats år 1937 att de, när tillgången på arbetskraft blev mindre, inte hade möjlighet att få arbetskraft med mindre än att de tillämpade lagen. Den skärpning av arbetstidslagen, som inträdde 1937, fordrade också att åtgärder skulle vidtagas för att göra det Jordbruk, som skulle betala arbetskraften, så lönsamt att det skulle kunna betala den ökade kostnaden. Jag har här i korthet påvisat de produktionsgrenar, för vilka en påtaglig prisförbättring inträtt, men jag vill samtidigt erinra om, som jag sagt tidigare, att det inte var förrän den 1 Juli som bestämmelserna trädde i kraft. Förbättringen har således inte kunnat i realiteten visa sig förrän en viss tid därefter förflutit, och därför har prisstegringen skett successivt. Det bör även bemärkas att den omtalade lagen trädde i kraft den 1 november 1937. När jordbruksnämndens utlåtande med förslag till nya bestämmelser kommer — i vilket utlåtande herrarna kunna få taga del av denna prisförbättring — torde det visa sig, att det även i det sista har inträtt en viss stegring av priset på jordbruksprodukter, medan däremot en märkbar tendens till fallande priser på industriens produkter kan konstateras.
</seg>
  <seg>
Jag skulle, då herr Domö efterlyste den utredning, som det är min avsikt att sätta i gång, vilja säga, att den kommer, men Jag har ansett det vara en fördel att vänta något med att sätta i gång den tills man fått se, hur hela det ekonomiska läget stabiliserar sig, och fått se verkningarna både av lantarbetstidslagen och av den ökade lön, som lantarbetarna ha fått enligt det sista avtalet. Jag tycker det är riktigt att man först försöker få fram allt material, som är av värde, då det gäller denna utredning. Jag har således inte fördröjt utredningen för att man på så sätt skulle glömma bort den, utan anledningen till dröjsmålet är, att jag önskade, att man skulle få ett bättre
</seg>
</page>
