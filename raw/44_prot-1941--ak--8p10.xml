<page>
  <note>
Onsdagen den 12 februari 1941. Nr 8. 11
</note>
  <unknown>
Fortsatt giltighet av lagen angående upplösning av vissa sammanslutningar m. m. (Forts.)
</unknown>
  <seg>
tiska partiet utan även fackföreningarna och till och med det socialdemokratiska partiet självt. Lagens paragrafer äro nämligen tänjbara, även om de icke få tillämpas annat än i visst samförstånd med riksdagen. De äro så tänjbara, att även arbetarnas organiserade kamp för brödet kommer att kunna förklaras »utgöra en verksamhet, ägnad att sätta rikets säkerhet i fara eller allvarligt störa ordningen inom landet». Den socialdemokratiska majoriteten 1 riksdagen tar på sig ett stort ansvar, när den först samlat arbetarna bakom sig på ett program om politisk kamp mot utsugningen för att sedan överlämna majoritetsställningen i regeringen till representanter för den klass, de sagt sig vilja bekämpa och för att därefter ge denna regering en rad vittgående fullmakter bl. a. fullmakt att upplösa organisationer, som kämpa mot den kapitalistiska utsugningen och för socialismen.
</seg>
  <seg>
Och ni borgare, som äro fyllda av hat mot oss kommunister, därför att vi omutligt företräda socialismens idé, ni, som beställa dessa fullmakter av den mot er servila socialdemokratiska majoriteten i riksdagen, till er vill jag säga: Edra beställda paragrafer komma ändå icke att kunna rädda de klassprivilegier, som ni äro beredda att sätta allt på ett kort för att få behålla. Ty inga paragrafer hålla, som syfta till att bevara ett system, som överlevt sig självt. Människornas behov av större frihet och ett lyckligare liv spränger ändå förr eller senare alla paragrafstängsel. Ni kunde därför lika väl bestämma om att vår inte får följa på vinter, som ni dekretera paragrafer av det slag, som det här är fråga om. Man kan icke förhindra arbetarklassen från att kämpa = sitt öd och sin frihet, och det är ytterst detta, som de olika fullmakterna syfta till.
</seg>
  <seg>
Med hänvisning till vad jag anfört ber jag, herr talman, att få yrka avslag på utskottets förslag om bifall till Kungl. Maj:ts proposition nr 15.
</seg>
  <intro>
Herr Lindqvist:
</intro>
  <seg>
Herr talman! Från utskottets sida finns inte anledning taga upp någon debatt med den föregående talaren. Den lag, som det här gäller en förlängning av, är icke mer än några månader gammal. När lagen antogs, hade vi en lång debatt om den, och det kan sålunda icke vara behövligt att i dag ha en liknande debatt. Kungl. Maj:t erinrar i den proposition, där det föreslås en förlängning av lagen, att förhållandena hittills varit sådana, att de icke behövt föranleda något ingripande från Kungl. Maj:ts sida. Jag skulle vilja uttala den livliga förhoppningen, att även fortsättningen måtte bli sådan, att man icke behöver tillämpa denna lag.
</seg>
  <seg>
Vi ha från utskottets sida, när vi behandlade denna proposition, icke funnit någon anledning till erinran mot densamma, och därför tillåter jag mig, herr talman, att med det anförda yrka bifall till utskottets hemställan.
</seg>
  <intro>
Herr Skoglund i Doverstorp:
</intro>
  <seg>
Herr talman! Vid årets remissdebatt vände jag mig till Kungl. Maj:ts regering och uttalade det önskemålet, att regeringen icke skulle vara alltför efterlåten, då det gällde politiska meningsriktningar, om vilka man kunde befara, att de icke företrädde Sveriges intressen. Det är alltså självfallet, att jag med tillfredsställelse ser, att regeringen nu begär en förlängning av den fullmaktslag, som det här gäller.
</seg>
  <seg>
Justitieministern säger i den avlämnade propositionen, att »Kungl. Maj:t icke funnit anledning föreslå riksdagen något ingripande med stöd av ifrågavarande lag.» Justitieministern menar alltså, att några uppseendeväckande saker icke förekommit. Jag förmodar, att han härvidlag bygger på fakta, och skall därför icke göra någon närmare uttolkning av detta hans uttalande. Då emellertid här uppträder en talesman för en riktning, som tydligen känner sig
</seg>
</page>
