<page>
  <note>
Tisdagen den 16 juni f. m. Nr 45. 35
</note>
  <seg>
Ang. åtgärder mot statsfientlig verksamhet m. m. (Forts.) är en sak, som vi alla beklaga, i den mån det kan vara sant. Men här är det Just fråga om att sätta en damm mot våld och barbari. Det är till försvar för friheten och freden som dessa lagar skola stiftas och i den andan skola de också tillämpas. De böra tillämpas med det förstånd, varmed engelsmännen förstå att tillämpa sådana lagar. Jag är övertygad om att herr Nerman icke skulle kunna förneka att på det håll, där han sökt sina ideal, har inte precis tanken på att undvika våld och barbari varit den ledande grundsatsen. Det är tvärtom så — såsom framgår av många dokument, vilka återfinnas i kommittébetänkandet — att direkta föreskrifter givits, hur den rörelse, som utgår därifrån och som han är en så sympatisk och ofarlig representant för, egentligen skall skötas, och där får man bl. a. veta, att varje känsla av plikter mot det s. k. borgerliga samhället skall utplånas. Överhuvud taget har man, heter det, ingen plikt mot det borgerliga samhället utan endast mot sin klass och sitt andliga fosterland där ute i Östern, och därför skall man med alla medel försvara diktaturen, den proletära diktaturen, heter det, och det beskrives också mycket noggrant, huru det skall gå till: »Revolten skall helt lugnt börja med en liten strejk, vilken så småningom utvecklar sig till att bliva av landsomfattande karaktär. — — — Då skola de röda gardena, organiserade i olika vapenslag, marschera upp på sina mobiliseringsplatser. Det kommunistiska partiet övertager den verkställande makten, avsätter den borgerliga regeringen» 0. S. V., 0. 8. V.
</seg>
  <seg>
Herr Klefbeck sade, att det finns så många hyggliga och snälla gossar, som tillhöra denna rörelse och som inte alls mena något ont med de ibland förekommande bloddrypande fraserna. Ja, det kan vara mycket riktigt, men det finns också andra, såsom här förut påpekats av herr Wohlin, som ligga bakom dem och som minsann mena allvar. Det har också visat sig vid åtskilliga tillfällen, att det blivit allvar på en och annan punkt även hos oss.
</seg>
  <seg>
Nu säger man här, att det för närvarande inte är den ringaste fara, ty det är så lugnt nu. Men utskottet har med rätta påpekat, att en sådan lugn tid Just är den lämpligaste för att överväga sådana frågor som denna. Lagar mot omstörtningsrörelser böra icke stiftas under intrycket av en uppjagad stämning utan i lugn och ro och under moget övervägande och de böra finnas, så att man kan tillämpa dem, i fall en orolig stormtid skulle komma. Då kan det vara för sent att få någon lag till stånd. Jag vill dessutom erinra om att det skett en ganska stor förskjutning inom den statsfientliga rörelse, jag nyss talade om, med avseende på dess ställning särskilt till militärväsendet. Förut var det vanligt från det hållet, att man uppmuntrade till vägran att deltaga i militärövningar och propagerade ren pacifism. Nu är parollen en annan, nämligen den att man skall vara ytterst nitisk och uppmärksam och väl utnyttja sin militärtjänsttid, man skall sätta sig in i allting, lära sig all teknik, försöka vinna befälets förtroende och i alla avseenden vara fullkomligt exemplarisk. Allt detta är naturligtvis bra i och för sig, men det säges dock ibland rätt öppet ifrån, i vilket syfte det sker. Man skall nämligen sedan vända vapnen åt rätt håll, som det heter, d. v. s. mot egna landsmän.
</seg>
  <seg>
Det nu anförda gäller en av de riktningar, som det är fråga om, och som ju måste betecknas såsom statsfientlig. Men det finns en annan riktning också. Herr Nerman började sitt anförande med att säga, att han var representant för den riktning, som nog först skulle komma i tur här, när denna lag skulle tillämpas. Det är inte alldeles säkert. Det finns en annan riktning, som minsann har lika intensiva och heta planer på att omstörta vårt statsskick, och den kan mycket väl komma först i tur. Det gäller att ha en beredskapslagstiftning mot den också, och om man inom den ena riktningen varit nog försiktig att säga ifrån att man inte tänker använda våld, så kan ju, om
</seg>
</page>
