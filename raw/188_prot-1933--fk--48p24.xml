<page>
  <note>
Onsdagen den 21 juni. Nr 48. 25
</note>
  <note>
Ang. viss utfästelse gentemot Stockholms Enskilda Bank. (Forts.)
</note>
  <seg>
Jag tror, att man i denna fråga har blandat in synpunkter, som inte höra dit. Då det av herr Reuterskiöld säges, att det inte passar sig för den svenska riksdagen att blanda sig i ett enskilt rättsavgörande, tror jag inte, att saken ligger till på det sättet. Det är ju dock ett faktum, att det är en annan stat, som gör anspråk gällande. Saken kan inte betraktas såsom en rent privat affär, utan det är något, som också berör den svenska staten i dess förhållande till denna främmande stat.
</seg>
  <seg>
Man har redan hållit på i femton år utan att hava kommit till rätta med denna sak. Saken måste väl dock ses praktiskt; man måste komma till ett resultat. För mig spelar det inte den ringaste roll, vem som får del i detta guld, och det förstå herrarna, att jag inte vill inlåta mig på någonting, som kan betraktas såsom något orätt.
</seg>
  <seg>
Man har uppställt den fordran, att saken först skulle gå till domstol och där rättsligen avgöras. Ryska staten skulle således — menar man— stämma Stockholms Enskilda bank med påstående att bli betraktad som ägare eller representant för ifrågavarande guldskatt; och domstolen skulle avgöra, huruvida ryska staten eller någon annan är ägare därtill. Jag tror emellertid inte, att det är möjligt för en svensk domstol att ge en sådan förklaring. Det tjänar rakt ingenting till att gå till domstol med denna sak, ty efter de upplysningar, vi ha fått, kan domstolens yttrande inte bli annat än det, att eftersom ryska staten inte tillförlitligen har styrkt, att den är ägare eller representant för ägarna, kunna inte anspråken bifallas. Därmed är det dock inte sagt, att det inte verkligen är ryska statens guld och inte heller är det sagt, att det är någon viss annan rättsägares. Domen kommer att lämna oavgjort, vem som är ägare. Så ligger emellertid saken till redan nu. Man behöver inte gå till domstol för att konstatera, att frågan om äganderätten är oklar. Men det är ju ytterst otillfredsställande, om denna fråga, som på sitt sätt berör både svenska staten och ryska staten, skall lämnas oavgjord för all framtid.
</seg>
  <seg>
Som saken ligger till, kan jag inte förstå annat, än att man måste gå ut ifrån, att den ryska staten, såsom den själv påstår, är antingen ägare av detta guld eller också representant för ägarna. Det utesluter inte den verkliga äganderätten; ty den verklige ägaren kan vilken dag som helst uppträda och göra sitt anspråk gällande, och för den händelsen måste ju de, som ha disponerat guldet, återbetala det till den rätte ägaren. Det är det, som den nu begärda garantin går ut på. I fall oförmodat den verklige ägaren skulle uppträda. skulle svenska staten nu förbinda sig att garantera, att han då får sitt. Det är ingenting främmande för vår rättsåskådning. Vi ha ju 1 vår lagstiftning stadgat, att om en person har varit frånvarande länge och förmodas vara död. kan han bli dödförklarad, och då delas hans egendom mellan hans arvingar och övriga rättsägare. Skulle detta antagande emellertid inte vara riktigt, utan han verkligen lever och kommer tillbaka, då få dessa rättsägare återhetala till honom, vad de ha delat sig emellan. Det är något liknande, som föreligger här. Man går ut ifrån ett faktiskt förhållande och ordnar upp saken därefter; men skulle detta antagna förhållande visa sig vara oriktigt, och den verklige ägaren kommer, är han på intet sätt berövad sin rätt. Han har då svenska statens garanti, att han får sitt åter. Det är just en sådan garanti. som det begäres, att riksdagen nu skulle gå in för. Således någon orätt mot den verklige ägaren gör man inte; och risken att ikläda sig en sådan garanti är minimal. Ty jag tror inte, att någon annan än ryska staten skulle kunna med framgång uppträda vid någon svensk domstol och bevisa sig vara ägare. Förhållandet är ju visserligen svårbedömligt ur juridiska synpunkter, men någon annan verklig ägare tror jag aldrig kan uppträda och göra någon rätt gällande. Det finns ingen människa som kan säga, vem denne ägare skulle
</seg>
</page>
