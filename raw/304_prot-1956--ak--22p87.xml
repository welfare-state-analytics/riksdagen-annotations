<page>
  <note>
88 Nr 22
</note>
  <note>
Måndagen den 28 maj 1956 em.
</note>
  <note>
Prisreglerande åtgärder på jordbrukets område
</note>
  <note>
kassa för fettvaror, i anledning av Kungl. Maj:ts framställning och motionerna I: 594 och II: 778, såvitt nu vore i fråga, ävensom med avslag å motionerna I: 597 och II: 776 i förevarande del, godkänna vad reservanterna anfört;
</note>
  <note>
5) av herrar Nord, Hansson, Johnsson i Kastanjegården och Svensson i Ljungskile, vilka ansett, att utskottet under punkten B. 10 b) bort hemställa att riksdagen måtte i fråga om oljeväxter och fettvaror (utom mejeriprodukter) i övrigt, i anledning av Kungl. Maj:ts framställning samt med bifall till motionerna I: 594 och II: 778, såvitt nu vore i fråga, godkänna vad reservanterna anfört;
</note>
  <note>
6) av herrar Nord, Hansson, Johnsson i Kastanjegården, Ahlsten och Svensson i Ljungskile, vilka ansett att utskottet under punkten B. 13) bort hemställa att riksdagen måtte beträffande ägg m. m., i anledning av Kungl. Mai:ts framställning och motionerna I: 594 och II: 778, såvitt nu vore i fråga, godkänna vad reservanterna anfört;
</note>
  <note>
7) av herrar Franzén och Pettersson i Dahl, utan angivet yrkande;
</note>
  <note>
8) av herrar Nord, Hansson, Johnsson i Kastanjegården och Svensson i Ljungskile, vilka ansett, att utskottet under punkten J. 3) bort hemställa att riksdagen måtte i anledning av Kungl. Maj:ts framställning och med bifall till motionerna I: 594 och II: 778, såvitt nu vore i fråga, antaga det vid propositionen togade förslaget till förordning angående reglering av införseln av fettråvaror och fettvaror, m. m., dock med vissa av reservanterna angivna änd-
</note>
  <note>
ringar; 9) av herrar Nord, Hansson, Johnsson i Kastanjegården, Ahlsten och
</note>
  <note>
Svensson i Ljungskile, vilka ansett att utskottets utlåtande såvitt anginge beräkningar och förslag för budgetåret 1956/57 i fråga om vissa avgiftsmedel m. m. bort hava annan, i reservationen angiven lydelse.
</note>
  <note>
Utskottets hemställan föredrogs; och anförde därvid:
</note>
  <intro>
Herr SVENSSON i Ljungskile (fp):
</intro>
  <seg>
Herr talman! Det ärende, som föreligger till avgörande, är ju på ett sätt - den sedvanliga uppgörelsen om jordbrukspriserna, som vi länge haft i riksdagen varje vår. Men som vi alla vet gäller förslaget i år en uppgörelse för den närmaste treårsperioden, och det förslag, som redovisas i jordbruksutskottets utlåtande nr 30, har föregåtts av en proposition vid föregående års riksdag angående principerna för prissättningen under denna treårsperiod. Propositionen om dessa principer föregicks i sin tur av en lång och ingående utredning med tillhörande remissförfarande.
</seg>
  <seg>
Vi hade inom den politiska riktning jag tillhör förra hösten anledning att uttala vår tillfredsställelse med åtskilligt i propositionen nr 198, vilken då förelades riksdagen. Den innehöll ett försök att komma fram till en friare prissättning och bort från de ettåriga uppgörelserna. Vad själva tillämpningen av beslutet angår har vi anledning att nu uttala vår tillfredsställelse med mycket väsentliga delar av uppgörelsen, även om kritiska synpunkter kan anföras mot en eller annan detalj. Jag sätter för min del särskilt stort värde på två saker.
</seg>
  <seg>
Vad gäller inkomstfördelningen bland jordbrukarna och den inbördes prisavvägningen mellan animalier och vegetabilier, innebär det för det stora flertalet jordbrukare en fördel, att de animaliska produkterna kan hållas på en relativt god prisnivå. I propositionen finns några siffror, som jag gärna vill återgiva. Utgår man rörande prisrelationen i det avseende, som jag nyss nämnde, från åren 1950—51 och sätter priserna då lika med 100 samt ser efter, vilket läge vi hade 1952—53, visar det sig att index vid denna tid stod i 140,3 för vegetabilierna och i 118,5 för animalierna. Det hade alltså skett en vä-
</seg>
</page>
