<page>
  <unknown>
Mom. I och 2 Kammaren biföll vad utskottet i dessa moment hemställt.
</unknown>
  <unknown>
Mom. 3
</unknown>
  <seg>
Propositioner gavs på bifall till dels utskottets hemställan, dels reservationen av Johan Olsson m. fl., och förklarades den förra propositionen vara med övervägande ja besvarad. Sedan Birgitta Hambraeus begärt votering upplästes och godkändes följande voteringsproposition:
</seg>
  <seg>
Den som vill att kammaren bifaller näringsutskottets hemställan i betänkande 26 mom. 3 röstar ja,
</seg>
  <seg>
den det ej vill röstar nej.
</seg>
  <seg>
Vinner nej har kammaren bifallit reservationen av Johan Olsson m. fl.
</seg>
  <seg>
Vid omröstning genom uppresning förklarades flertalet av kammarens ledamöter ha röstat för ja-propositionen. Då Birgitta Hambraeus begärde rösträkning verkställdes votering med omröstningsapparat. Denna omröstning gav följande resultat:
</seg>
  <seg>
Ja — 256 Nej - 80
</seg>
  <seg>
$3 Bestämmelserna i bokföringslagen om räkenskapsår
</seg>
  <seg>
Föredrogs lagutskottets betänkande 1979/80:15 med anledning av motion om ändring av bestämmelserna i bokföringslagen om räkenskapsår.
</seg>
  <seg>
I detta betänkande behandlades motionen 1978/79:859 av Bengt Sjönell (c), vari yrkats att riksdagen ändrade 12 $ bokföringslagen så att brutet räkenskapsår även kunde omfatta tiden den 1 november-den 31 oktober.
</seg>
  <seg>
Utskottet hemställde att riksdagen skulle avslå motionen 1978/79:859.
</seg>
  <seg>
Reservation hade avgivits av Inger Lindquist (m), Ivan Svanström (c), Martin Olsson (c), Olle Aulin (m), Marianne Karlsson (c) och Margareta Gard (m) som ansett att utskottet bort hemställa
</seg>
  <seg>
att riksdagen med anledning av motionen 1978/79:859 som sin mening gav regeringen till känna vad reservanterna anfört om en ändring av dispensregeln i 12 $ första stycket bokföringslagen.
</seg>
  <intro>
MARTIN OLSSON (c):
</intro>
  <seg>
Herr talman! I detta betänkande från lagutskottet behandlas frågor om bokföringsårets omfattning. Enligt den gällande bokföringslagen, som trädde i kraft den 1 januari 1977, skall bokföringsår omfatta kalenderår eller s. k. brutet räkenskapsår. För det senare finns tre alternativ, nämligen tiden den 1 maj-den 30 april, den 1 juli-den 30 juni eller den 1 september-den 31
</seg>
  <note>
Nr 64 Onsdagen den 16 januari 1980
</note>
  <unknown>
Bestämmelserna i bokföringslagen om räkenskapsår
</unknown>
  <unknown>
53
</unknown>
</page>
