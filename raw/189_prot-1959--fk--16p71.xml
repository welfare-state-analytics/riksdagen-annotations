<page>
  <note>
72 Nr 16
</note>
  <note>
Onsdagen den 13 maj 1959 fm.
</note>
  <note>
Lagförslag om försäkring för allmän tilläggspension, m. m.
</note>
  <seg>
på ålderns dagar även om hon är aldrig så anspråkslös.
</seg>
  <seg>
Regeringspartiet har fäst en del mer eller mindre smakliga lockbeten på ett snöre. Så viftar det med dem framför näsan på oss, och så skall vi nappa.
</seg>
  <seg>
Det är inte lönt, var det någon av talarna i dag som sade, att protestera emot folkpartiets krav. Därför att de är så diffusa. För min del tycker jag att det är ännu mindre lönt att protestera emot socialdemokraternas förslag i de här styckena därför att de är så svåra att ta på.
</seg>
  <seg>
Tydligen har tvehågsenheten inför pensioneringen av den gifta kvinnan som arbetar utom hemmet varit svår. I propositionen kan man tydligt avläsa att statsrådet helst vill konservera det nu rådande systemet med statlig och kommunal pensionering liksom privat tjänstepensioneringsförsäkring, där alltså änkepensionen vanligen inte är beroende av vare sig änkans ålder eller förekomsten av barn. Det blir enklast och överskådligast så, anser han.
</seg>
  <seg>
Så hesiterar plötsligt statsrådet inför utsikten att en kvinna på så sätt skall uppbära dubbla pensioner. Han skriver paragraf 43, vilken säger att den som är berättigad till flera pensioner än en endast skall utfå den högsta av dem. Innebörden av detta system är alltså att om en gift kvinna, som är löntagare och arbetar på sin egen pension, blir änka, får hon sin änkepension i likhet med alla andra. När hon själv blir pensionsmässig faller den lägsta pensionen bort. Detta kan för många kvinnor medföra en kraftig höjning av den inkomst de disponerar under sin aktiva tid, men när de blir pensionsmässiga själva faller den lägsta pensionen alltså bort. Kvinnan har med andra ord under hela sin aktiva ålder själv avstått från den höjda reallön som motsvarar pensionsavgifterna. Samtidigt har hon i likhet med sina hemarbetande kolleger fått vara med om att avstå från den höjda reallön som mannen avstår från, och som avser familjepensionen. Och så får hon inte mer än halv kompensation på ålderdomen för dessa reella uppoffringar. Hon får
</seg>
  <seg>
faktiskt betala dubbelt men får tillbaka hälften.
</seg>
  <seg>
Detta kan inte vara rättvist utan är mot dessa grupper av kvinnor en direkt orättvisa jämfört med andra grupper. Statsrådet uttalar också sin tvekan på denna punkt. Reservanterna har blivit ännu mera tveksamma och uttrycker sitt starka tvivel på att detta kan vara rimligt och rättvist, och, som sagt, man förstår dem mycket väl.
</seg>
  <seg>
En rimlig utväg skulle väl då vara att låta dessa kvinnor få ut båda sina pensioner, för vilka de har stretat hela livet. Men, herr talman, även detta system förefaller åtminstone mig otidsenligt och orimligt. Varför skall en grupp av människor tvingas att överpensionera sig på bekostnad av den standard de vill hålla under sin krafts dagar? Det är ju då de behöver pengarna, bland annat för barnens utbildning och även för egna, fullt legitima behov.
</seg>
  <seg>
Det systemet har vi redan nu, framhålls det förmodligen från en del håll. Är det då inte bra? Nej, jag tycker att systemet förefaller allt otidsenligare ju fler kvinnor med egna inkomster och möjligheter till att pensionera sig själva som vi får. Och den gruppen växer för varje år.
</seg>
  <seg>
Jag tycker att det är ett förlegat system, som tvingar exempelvis en familj, där mannen är statseller kommunaltjänsteman, att avstå från höjd kontantlön för att säkerställa sin änka, som mycket bra både kan och vill pensionera sig själv och som också gör det i många fall. Det är fullständigt orimligt att på en sådan familj lägga en utgiftsbörda som den önskar slippa.
</seg>
  <seg>
Jag måste i det stora hela ta avstånd från herr Bengtsons anförande i dag, men jag kan instämma i hans förmodan att om man frågade denna grupp av familjer hur de skulle vilja ha det ordnat skulle de alldeles säkert svara att de inte ville ha det som de har det nu.
</seg>
  <seg>
Det skall bli ytterst intressant att se bur denna knut skall lösas. Att det inte blir lätt är påtagligt. Det pensionssystem som regeringspartiet föreslår är så låst och så otympligt att man helt enkelt inte
</seg>
</page>
