<page>
  <note>
Fredagen den 26 maj 1967
</note>
  <seg>
man dessutom är villig att ge en tämligen lång övergångstid vid domstolssammanslagningar och andra förändringar, tror jag att justitieministern, med det goda handlag i fråga om organisation och utnämningar han hittills har visat, skall gå i land med att klara dessa frågor utan att behöva tänja på den tolkning av grundlagsstadgandet som utskottet har givit uttryck åt och som jag ansluter mig till. även om man med en viss tänjning vid tolkningen av ett grundlagsstadgande på kort sikt kan vinna vissa fördelar är det ändå enligt min mening mycket olämpligt att göra detta, eftersom det i det långa loppet kan uppkomma nackdelar som Ööverväger korttidsfördelarna.
</seg>
  <seg>
Med all respekt för de sakskäl som justitieministern här har anfört vidhåller jag alltså min tolkning.
</seg>
  <intro>
Fru SEGERSTEDT WIBERG (fp) kort genmäle:
</intro>
  <seg>
Herr talman! Det gläder mig att
</seg>
  <seg>
justitieministern låter mig arbeta inom konstitutionsutskottet som jag finner lämpligast.
</seg>
  <seg>
Justitieministern sade att plastspiralerna inte fanns då förordningen 1938 tillkom. Denna förordning talade om inlägg i livmodern, pessarer 0. s. v. År 1966 ändrade man förteckningen i denna förordning och förklarade att plastspiralerna skulle betraktas som preventivmedel. Det är alltså här man kommer fram till den springande punkten: Är plastspiralerna att utan vidare betrakta såsom preventivmedel? Justitieministern säger ja och åberopar Ingelman-Sundbergs uttalande. Det finns andra uttalanden som går i rakt motsatt riktning. Man har alltså inte kommit till en sådan fullständig klarhet som justitieministern hävdar. I de handlingar utskottet gått igenom finns det bl. a. ett brev från medicinalstyrelsens chef till socialministern, som begärt upplysningar om huruvida man skall betrakta plastspiralerna som pre-
</seg>
  <note>
Nr 33 19
</note>
  <note>
Ang. granskning av statsrådsprotokoll
</note>
  <seg>
ventivmedel. Medicinalstyrelsens chef säger här att man inte har kunnat klarlägga varför spiralerna har antikonceptionella effekter. Man vet att ägglossningen och äggets befruktning inte förhindras men däremot det befruktade äggets inplantation i livmoderslemhinnan. Man frågar sig då: Kan detta vara ett preventivmedel? Har man här inte att göra med ett fosterfördrivande medel? Är inte användningen av ett medel som hindrar utvecklingen av ett befruktat ägg sådan att den kan komma i konflikt med gällande bestämmelser om fosterfördrivning? Vi säger att detta vet man inte. Vi säger att den kan komma i konflikt, och därför borde riksdagen ha hörts. Jag tycker att saken är ganska klar. Jag kan förstå om man säger att det är preventivmedel, men då kan jag inte förstå resonemanget i propositionen nr 18. Någonting är det som inte stämmer.
</seg>
  <seg>
Vi känner till plastspiralernas stora betydelse internationellt. Fortfarande gäller att vi i konstitutionsutskottet inte diskuterat frågan i sak, men vi har sagt att riksdagen borde få ta ståndpunkt av formella skäl, bl. a. det formella skälet att man då kunde ha fått den diskussion som vi genom justitieministerns ingripande nu får.
</seg>
  <intro>
Herr OLSSON, ERIK, (s):
</intro>
  <seg>
Herr talman! Det var egentligen fru Segerstedt Wibergs näst föregående framträdande som gjorde ait jag begärde ordet, Jag är ledsen att jag i någon mån måste grumla den ljusa tavla om enighet i utskottet som hon då målade. Speciellt i fallet plastspiralerna var enigheten inte så stor som hon ville göra gällande. Tvärtom var söndringen mellan mig och fru Segerstedt Wiberg redan i avdelningen mycket djup, och den var så varaktig att den sitter i än.
</seg>
  <seg>
Jag delar nämligen inte hennes uppfattning att ett befruktat ägg är att betrakta som ett foster, och det gjorde
</seg>
</page>
