<page>
  <seg>
diskussion alls när man tidigare har talat om rättshjälpsärenden. Det är en alldeles ny fråga, och vi tror inte att den nu sittande utredningen hinner ta itu med den med tanke på de tilläggsuppgifter som utskottet föreslår. Vi vet inte heller om det är alldeles nödvändigt att frågan utreds nu. Vi finner det dock angeläget att frågan följs med uppmärksamhet och att erforderliga åtgärder kommer att initieras av centralmyndigheten för rättshjälpen och av regeringens kansli om utvecklingen ger anledning därtill.
</seg>
  <seg>
Med detta ber jag, herr talman, att få yrka bifall till utskottets hemställan på samtliga punkter utom vid punkten 8, där jag ber att få yrka bifall till reservationen.
</seg>
  <note>
Under detta anförande övertog herr förste vice talmannen ledningen av kammarens förhandlingar.
</note>
  <intro>
Herr ISRAELSSON (vpk):
</intro>
  <seg>
Herr talman! I justitieutskottets betänkande behandlas motionen 1975:1110 med mig som första namn. Den väcktes under den allmänna motionstiden och påyrkar att riksdagen hos regeringen begär sådan ändring i lagen om sluten psykiatrisk vård i vissa fall att envar som blir föremål för intagning enligt denna lag alltid tillförsäkras ett kompetent juridiskt biträde som har att företräda den intagnes partsintresse.
</seg>
  <seg>
Vi har påpekat i motionen att det här rör sig om människor som intagits för vård mot sin egen vilja och att dessa människor inte kan antagas vara rättskapabla. Vi har också påpekat att det gäller mycket känsliga frågor, där människor kan komma i kläm om deras intresse inte tillvaratas på ett godtagbart sätt. Om så skall kunna ske måste varje person som intas för vård tillförsäkras kvalificerad juridisk hjälp och en hjälp som baserar sig på den intagnes partsintresse. I intagningsoch vårdsammanhangen anser vi det särskilt viktigt att vårdintygen noga granskas. Som vi ser det kan inte vårdintyg få utfärdas av läkare som inte har verklig kompetens och erfarenhet på det område varom det här är fråga. Det måste också kontrolleras och noga tillses att intyget verkligen utfärdas i anslutning till intagning och att den person för vilken intyget utfärdats verkligen också blivit undersökt på föreskrivet sätt. Det kan synas självklart att så alltid skall ske, men tyvärr kan det ges exempel på motsatsen. Får den intagne alltid juridiskt biträde borde sådana undantagsfall kunna helt undanröjas.
</seg>
  <seg>
Motionen har fått en välvillig behandling i utskottets skrivning, så välvillig att vår representant i utskottet inte funnit anledning att reservera sig. Jag är också personligen av den meningen att en reservation till den föreliggande skrivningen skulle vara en överloppsgärning.
</seg>
  <seg>
Utskottet uttalar förståelse för de synpunkter som framförts i motionen. Det sägs visserligen, i anslutning till behandlningen av en annan motion, att utskottet inte anser sig kunna förorda en ordning, enligt vilken den enskilde tillförsäkras en ovillkorlig rätt till offentligt biträde i ärenden
</seg>
  <note>
14 Riksdagens protokoll 1975176:42-43
</note>
  <note>
Nr 43
</note>
  <note>
Torsdagen den 11 december 1975
</note>
  <note>
Ändring i rättshjälpslagen m. m.
</note>
  <note>
209
</note>
</page>
