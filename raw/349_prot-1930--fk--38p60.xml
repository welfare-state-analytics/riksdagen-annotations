<page>
  <note>
Lördagen den 24 maj f. m. 61
</note>
  <note>
Den, det ej vill, röstar | Nej; . Vinner Nej, antages det förslag, som innefattas i den av herr Lindblad m. fl. vid punkten avgivna reservationen.
</note>
  <note>
Sedan kammarens ledamöter intagit sina platser samt voteringspropositionen efter förnyad uppläsning anslagits, verkställdes omröstningen på det sätt, att efter särskilda uppmaningar av herr talmannen först de ledamöter, som ville rösta för ja-propositionen, och därefter de ledamöter, som ville rösta för nejpropositionen, reste sig från sina platser; och befanns därvid, att flertalet röstade för ja-propositionen.
</note>
  <note>
Punkterna 21—25. Vad utskottet hemställt bifölls.
</note>
  <note>
Punkten 26. Lades till handlingarna.
</note>
  <note>
Punkterna 27—33. Vad utskottet hemställt bifölls.
</note>
  <note>
Punkten 34.
</note>
  <note>
Kungl. Maj:t hade föreslagit riksdagen att öka ordinarie reservationsanslaget till truppförbandens övningar, nu 1,675,000 kronor, med 195,000 kronor till 1,870.000 kronor.
</note>
  <note>
Utskottet hade i den nu föredragna punkten på åberopade grunder hemställt, att riksdagen måtte öka ordinarie reservationsanslaget till truppförbandens övningar, nu 1,675,000 kronor, med 100,000 kronor till 1,775,000 kronor.
</note>
  <note>
Reservation hade avgivits av herrar Lindblad, Nilsson i Malmö, Rydén, Walles, Albert Bergström, Anderson i Råstock, Törnkvist i Karlskrona, Olofsson i Digernäs, Nilsson i Örebro, Ward och Högström, som ansett, att utskottets yttrande och förslag bort erhålla följande lydelse:
</note>
  <note>
»Utskottet, som icke funnit skäl tillstyrka beviljande av högre belopp än som anvisats för löpande budgetår, hemställer, att riksdagen må i riksstaten för budgetåret 1930/1931 upptaga ordinarie reservationsanslaget till truppförbandens övningar med oförändrat belopp, 1,675,000 kronor.»
</note>
  <intro>
Herr Nilsson, Johan, i Malmö:
</intro>
  <seg>
Herr talman! Vid denna punkt ha vi reresvanter upptagit det belopp, som riksdagen fastställde i fjol, nämligen 1,675,000 kronor. I fjol hade vi i reservation föreslagit, att beloppet för truppförbandens övningar borde utgå med 1,575,000 kronor. Emellertid hade de frisinnade reserverat sig för den av mig först nämnda siffran, vilket också blev riksdagens beslut. Nu i år ha de frisinnade och främst herr Rosén lagt på 100,000 kronor. För mig har det varit obegripligt, att man behövt frångå fjolårets beslut och göra denna påökning. Jag kan inte se någonting, som sakligt motiverar denna förändring. Om man nu ansåg sig stå på den riktiga siffran i fjol, förefaller det mig vara någonting godtyckligt, att man Just nu inför en utredning skall försöka göra en dylik höjning. ;
</seg>
  <seg>
Jag ber emellertid med detta, herr talman, att få yrka bifall till den av herr Lindblad m. fl. avgivna reservationen.
</seg>
  <note>
Nr 38.
</note>
  <note>
Anslag till det frivilliga skytteväsendet. (Forts.)
</note>
  <note>
Anslag till truppförbandens övningar.
</note>
</page>
