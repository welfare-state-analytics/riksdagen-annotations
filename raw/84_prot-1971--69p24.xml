<page>
  <seg>
sagt ifrån det i sin skrivning, hade mycket av den diskussion som vi har fört i dag varit onödig. Nu är inte detta utsagt, och det är därför som vi motionärer och även reservanterna kräver att riksdagen i dag skall fastslå att det skall utsägas att förslaget skall vara klart till 1972.
</seg>
  <seg>
Överläggningen var härmed slutad.
</seg>
  <seg>
Propositioner gavs på bifall till dels utskottets hemställan, dels reservationen av herr Larsson i Luttra m. fl., och förklarades den förra propositionen vara med övervägande ja besvarad. Sedan herr Ahlmark begärt votering upplästes och godkändes följande voteringsproposition:
</seg>
  <seg>
Den som vill att kammaren bifaller konstitutionsutskottets hemställan i betänkandet nr 27 röstar ja,
</seg>
  <seg>
den det ej vill röstar nej.
</seg>
  <seg>
Vinner nej har kammaren bifallit reservationen av herr Larsson i Luttra m. fl.
</seg>
  <seg>
Vid omröstning genom uppresning förklarades flertalet av kammarens ledamöter ha röstat för ja-propositionen. Då herr Ahlmark begärde rösträkning verkställdes votering med omröstningsapparat. Denna omröstning gav följande resultat:
</seg>
  <seg>
Ja — 148 Nej — 139 Avstår — 2
</seg>
  <unknown>
$ 6 Ändrade regler för kommunalt partistöd
</unknown>
  <unknown>
Föredrogs konstitutionsutskottets betänkande nr 28 i anledning av motioner om kommunalt partistöd.
</unknown>
  <unknown>
(Detta betänkande hade debatterats i samband med behandlingen av konstitutionsutskottets betänkande nr 27).
</unknown>
  <unknown>
I detta betänkande behandlades
</unknown>
  <unknown>
motionen 1971:541 av herr Molin m. fl., vari hemställts att riksdagen för sin del beslutade om ändring av lagen om kommunalt partistöd i enlighet med vad som anförts i denna motion,
</unknown>
  <unknown>
motionen 1971:549 av herrar Strindberg och Brundin, vari hemställts att riksdagen skulle antaga av motionärerna angivet förslag till lag om ändring i lagen om kommunalt partistöd.
</unknown>
  <unknown>
Utskottet hemställde
</unknown>
  <unknown>
att riksdagen i anledning av motionerna 1971:541 och 1971:549 hos Kungl. Maj:t hemställde om översyn av lagen om kommunalt partistöd i enlighet med vad utskottet anfört.
</unknown>
  <unknown>
Reservation hade avgivits av herrar Larsson i Luttra (c), Boo (c), Ahlmark (fp), Pettersson i Örebro (c), Werner i Malmö (m), Schött (m) och Molin (fp), vilka ansett att utskottet bort hemställa,
</unknown>
  <unknown>
att riksdagen i anledning av motionerna 1971:541 och 1971:549
</unknown>
  <unknown>
Nr 69
</unknown>
  <note>
Fredagen den 23 april 1971
</note>
  <unknown>
Ändrade regler för
</unknown>
  <unknown>
kommunalt parti-
</unknown>
  <unknown>
stöd
</unknown>
  <unknown>
145
</unknown>
</page>
