<page>
  <note>
122 Nr 31.
</note>
  <note>
Onsdagen den 1 december 1954 em.
</note>
  <note>
Ändrad lydelse av 42 8 1 mom. lagen om kommunalstyrelse i Stockholm.
</note>
  <seg>
är möjligt för riksdagen att ta ställning till dem.
</seg>
  <seg>
Jag skulle vilja avsluta med att säga, att för dem som från sidan ser på Stockholms kommunalpolitik — jag sysslar inte längre med den i egentlig mening — får frågan också en annan aspekt. Behovet av politisk avspänning har ju varit verkligt markerat, och det föreföll mig verkligen, när nu två av partierna kom överens om att försöka få till stånd ett samarbete, som om det också borde legat i det tredje partiets, högerns, intresse att medverka. Nu har högern inte gjort detta. Det har den givetvis rätt till, men det är att beklaga, att de strider som varit i Stockholms stad skall föras vidare till denna kammare.
</seg>
  <seg>
I det sammanhanget skulle jag vilja anknyta till vad fru Ewerlöf sade i en replik till herr Hagberg i Stockholm. Fru Ewerlöf sade, att högern år 1950 ville vara med om en utökning av antalet borgarråd. Det är, fru Ewerlöf, inte hela sanningen. Jag har i min hand ett korrektur, enligt vilket det framgår, att även högern år 1950 var med om att man skulle gå in till Kungl. Maj:t med ett förslag om att utöka antalet borgarråd till nio. Det var inte fråga om en utredning — det var fråga om en begäran av samma slag som den som i dag ligger på riksdagens bord. På den punkten är det ingen skillnad. 1950 var högern en ivrig förespråkare för detta, och det ger mig anledning att återigen säga, att det är intet nytt problem detta, att Stockholm behöver en utökad tjänstemannastab. Det är ju samma rotel som högern 1950 ansåg skulle behöva en avlastning, som man nu i stor utsträckning på samma sätt skulle försöka avlasta.
</seg>
  <seg>
Jag beklagar att högern inte lyckats bibehålla sin ståndpunkt under dessa fyra år och ber, herr talman, att få yrka bifall till utskottets förslag.
</seg>
  <intro>
Herr CARLSSON i Stockholm (fp):
</intro>
  <seg>
Herr talman! Jag är i allt väsentligt förekommen av herr Dahlén och skall därför inte säga många ord. Jag är ju, kan man säga, part i detta ärende och borde kanske inte yttra mig, men när fru Ewerlöf säger, att vi med hänsyn till den pågående utredningen om en översyn av kommunallagstiftningen bör vänta, så kan jag inte underlåta att ändock säga ett par ord.
</seg>
  <seg>
Det är ju, som herr Dahlén påpekade, i reella tal 65 000 bostadssökande (det finns 80 000, men man räknar med en felmarginal på ca 20 procent). Av dessa saknar inte mindre än 35 000 å 40 000 direktförhyrd bostad, och inte mindre än 10 000 av dem är barnfamiljer. 10 000 å 15 000 går och väntar på att få bostad för att kunna gifta sig.
</seg>
  <seg>
Stockhoim är, som herr Dahlén framhöll, fullbyggt inom sin jurisdiktion redan om några år — vi räknar med omkring år 1960. Man förstår då att uppgifterna i samband med lösandet av Stor-Stockholms bostadsfråga tränger på. Det byggs i runt tal inom stockholmsregionen 9 500 lägenheter per år, av vilka Stockholm ensamt bygger 7 000. Vad blir följden den dag då Stockholms tomtmark är bebyggd? Jo, att dessa 7 000 lägenheter måste byggas ute i förortskommunerna.
</seg>
  <seg>
Då ställer man sig frågan: Är dessa beredda att ta på sig den enorma uppgiften att öka byggnationen med 7000 lägenheter per år? Jag tror inte det är möjligt för dem med mindre än att Stockholms stads hela apparat griper in, och fördenskull är det nödvändigt att ett samarbete, ekonomiskt och administrativt, kommer till stånd. Det är bl. a. dessa uppgifter som det nya borgarrådet skall få sig anförtrodda, och de är trängande — det går inte att vänta med dem.
</seg>
  <seg>
Herr Dahlén omnämnde även alla de uppgifter i samband med sjukhus, kommunikationer m. m., som tillkommer. Men, säger man, rotlarna är ju uppdela-
</seg>
</page>
