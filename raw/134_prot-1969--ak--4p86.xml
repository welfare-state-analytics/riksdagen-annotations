<page>
  <note>
Onsdagen den 5 februari 1969 em.
</note>
  <seg>
de utan också utomordentligt oroande om för vår ekonomi och utveckling betydelsefulla näringspolitiska ståndpunktstaganden i framtiden koncentreras till något som skulle motsvara dagens krets av unga »näringspolitiska lejon» i kanslihuset. Nya stimulerande och konkurrenskraftiga tankar föds och förverkligas inte på det sättet. Idéer, produktionsprocesser och produkter växer fram inne i företagen under medverkan av en mängd olika individer och enheter, och de avgörande besluten utgör inte sällan en nästan självklar konfirmation av ett komplicerat samspel på en mängd nivåer mellan yrkeskunniga arbetare, forskare och företagare.
</seg>
  <seg>
Nej, herr talman, vi berikar inte morgondagens näringsliv genom ytterligare byråkratisering eller centralisering av besluten till en begränsad krets »förmyndare» i ledningen för nybildade statliga förvaltningsbolag eller industrioch näringsdepartement. För att fullfölja och vidareutveckla våra näringspolitiska traditioner i ett differentierat konkurrensoch = handlingskraftigt svenskt näringsliv räcker det inte — om jag får spetsa till argumentationen — med studier av Galbraith, Servan- Schreiber eller Sven Fagerberg; det fordras kunnighet och erfarenheter, förvärvade i ett livslångt praktiskt arbete i själva näringslivet. Vårt näringsliv måste avideologiseras, inte politiseras. Ju snabbare dagens makthavande socialdemokrater begriper det, desto bättre är det för landet och säkert också för dem själva.
</seg>
  <note>
Därefter anförde:
</note>
  <intro>
Herr ELIASSON i Sundborn (cp) kort genmäle:
</intro>
  <seg>
Herr talman! Jag är en smula förvånad över att herr Bohman har ansett sig kunna tolka mitt uttalande om de större industriernas intresse för lokaliseringspolitiska insatser i skogslänen så, att jag skulle ha uttryckt mig föraktfullt om
</seg>
  <note>
Nr 4 87
</note>
  <note>
Remissdebatt
</note>
  <seg>
deras intresse. Vad har herr Bohman för stöd för den tolkningen? Herr Bohman kan kanske kolla i protokollet, att vad jag uttalade min förvåning över var att de inte har visat ett större intresse. Det står jag för, och jag ändrar icke en bokstav i detta uttalande. Jag kan ta mitt eget län som exempel, och jag kan ta andra län också.
</seg>
  <seg>
Faktum är att det mest är mindre och medelstora företag, som redan är etablerade, som har visat detta intresse, men däremot bara ett ganska begränsat antal större företag — jag bortser naturligtvis från skogsindustrier och liknande företag som av naturliga skäl redan är etablerade där och som vill bygga ut verksamheten.
</seg>
  <seg>
Annars frågar man sig, om det har gjorts så mycket mer än att företagen har utnyttjat investeringsfondsmedel. Herr Bohman vet ju hur det ibland har gått till: man har fått flera tiotal miljoner frigjorda för investeringar i en ganska het storstadsregion mot att man har gjort en satsning på några miljoner på något politiskt känsligt ställe uppei Norrland.
</seg>
  <seg>
Så skall det inte vara. Också skogslänen bör få någon del av den expansion som vi har möjlighet till. Om samhället icke accepterar att stora delar av landet
</seg>
  <seg>
läggs öde — det gäller i dag inte bara glesbygd utan också mindre tätorter och städer — är alternativet insatser
</seg>
  <seg>
i samverkan mellan samhälle och näringsliv. Det är för att undvika dirigering och en stark ökning av den statliga sektorn som det enskilda näringslivet, och främst de stora företagen, enligt min mening bör visa sitt intresse.
</seg>
  <seg>
Jag tror, herr Bohman, att jag också med fog kan säga att det finns personer inom de större industriföretagen som ligger närmare min uppfattning i denna fråga än herr Bohman gör.
</seg>
  <intro>
Herr BOHMAN (m) kort genmäle:
</intro>
  <seg>
Herr talman! När herr Eliasson i Sundborn gick upp i talarstolen trodde
</seg>
</page>
