<page>
  <note>
56 Nr 35. Onsdagen den 29 maj 1940.
</note>
  <seg>
Vissa ändringar i hästoch fordonsanskaffningslagen m. m. (Forts.) att vi icke hade säkert reda på vilka hästar som blivit uttagna. Jag nämnde att detta var en av anledningarna till att motionen väcktes. Jag sade emellertid även, att sedan motionen väckts har det framkommit så många andra anmärkningar mot den sista uttagningen, att behovet av en ändring ytterligare understrukits.
</seg>
  <seg>
Herr Hansson i Vännäsby säger, att det nu tillämpade systemet är enklare, bättre och billigare. Jag försökte i mitt förra anförande något beröra frågan om billigheten. Herr Hansson har väl observerat, att den sammanhänger med det minskade antalet uttagna hästar. Kanske har herr Hansson även observerat, att kostnaderna redovisats i den proposition som lämnades vid 1934 års riksdag. Den kommunale representanten hade ju ett dagarvode av 9 kronor, och mot detta ha vi icke någon anmärkning att framställa. Men dessutom hade han ersättning för resorna, och det var resekostnaderna som gingo upp till så stora summor. Jag tror icke, att kostnaderna skulle bli högre om vi återginge till det gamla systemet med uttagning genom kommunala myndigheter; slopade man då besiktningen, tror jag icke, herr Hansson, att man kan tala om något förbilligande.
</seg>
  <seg>
Herr Hansson protesterar också mot påståendet, att det inom utskottet icke skulle ha funnits någon jordbruksrepresentant, som kände till hurudana förhållandena egentligen äro. Om jag icke är felaktigt underrättad, är herr Hansson själv hästuttagningsman. Det är ju mycket möjligt — jag vill icke yttra mig därom — att i det distrikt där herr Hansson har med dessa saker att skaffa, förhållandena äro som de böra vara. Men det är icke så på en hel del andra ställen.
</seg>
  <seg>
Att det skulle vara någon förbättring att ansvaret flyttas över från kommunerna till de enskilda, är jag inte alldeles säker på. Jag tror, att den tidigare bestämmelsen om att ansvaret låg på kommunerna var till gagn för båda parter.
</seg>
  <intro>
Herr Hansson i Vännäsby:
</intro>
  <seg>
Herr talman! Herr Pettersson i Dahl menade, att jag skulle vara i någon mån jävig, därför att jag var uttagningsman. Detta är felaktigt, ty jag har ingenting att göra med uttagningen i fredstid. Även om jag skulle ha något att göra med värderingen vid en eventuell uttagning, har jag icke någon befattning med den sak det här gäller. I övrigt vidhåller jag vad jag tidigare yttrat.
</seg>
  <note>
Vidare yttrades ej. Utskottets hemställan bifölls.
</note>
  <unknown>
$ 15.
</unknown>
  <unknown>
Föredrogs första lagutskottets utlåtande, nr 43, i anledning av Kungl. Maj:ts proposition med förslag till lag om ändrad lydelse av 13 $ lagen den 31 mars 1938 (nr 87) angående skyldighet för kommuner och enskilda att fullgöra rekvisitioner för krigsmaktens behov (rekvisitionslagen); och blev utskottets däri gjorda hemställan av kammaren bifallen.
</unknown>
  <unknown>
$ 16.
</unknown>
  <unknown>
Översyn av — Föredrogs första lagutskottets utlåtande, nr 44, i anledning av väckta mo-
</unknown>
  <unknown>
lagstiftningen tioner om översyn av lagstiftningen angående rekvisition för krigsmaktens ng rekvisition för PeNOV- krigsmakte som - behov. ”f &gt; Därvid anförde:
</unknown>
  <unknown>
Herr Nilson i Eskilstuna:
</unknown>
  <unknown>
Herr talman! Jag anser mig ha anledning att säga några ord i anledning av detta utlåtande. De motioner som här behand-
</unknown>
</page>
