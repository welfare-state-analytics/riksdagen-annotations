<page>
  <note>
Lördagen den 27 juni 1942 e. m. Nr 26. 143
</note>
  <seg>
Prisreglerande åtgärder på jordbrukets område m. m. (Forts.) av de förhållanden krisen skapat. Många av dessa småbrukare ha byggt upp en god del av sin ekonomi på äggproduktion, och denna äggproduktion har i mycket hög grad strypts. Jag skall icke alls gå in på vad statsmakterna i det fallet gjort. Det har varit olika meningar om den saken, men vad man än hade gjort så hade det i alla händelser lett till en stark nedskärning av äggproduktionen. Det är icke något ovanligt bland en del av dessa småbrukare, att de i normala fall få en lika stor del av sin inkomst från produktionen av ägg som från produktionen av mjölk. En hel del av dessa småbrukare ha också haft en relativt stor fläskproduktion. Även därvidlag har produktionen gått ned i mycket hög grad, därför att det icke funnits foder att köpa. Under sådana förhållanden tycker man det vore rimligt, att man gjorde vad som möjligtvis kan göras för att bereda dessa mindre jordbrukare någon kompensation för den stora rubbning i lanthushållningen som de drabbats av.
</seg>
  <seg>
Jag erkänner villigt, att det icke är så mycket att göra under nuvarande förhållanden. Det förslag som återfinnes i motionen IT: 91, vilket reservanterna yrkat bifall till, innebär helt enkelt, att man skall öka producentbidraget per kg mjölk med 1 öre, alltså från 3 till 4 öre, och samtidigt, för att de statsekonomiska konsekvenserna av detta icke skola bli alltför stora, minska den bidragsberättigade mjölkmängden från 7,800 kg till 6,000 kg per år. För de lantbrukare som ha litet mera mjölk att sälja betyder denna omläggning just ingenting. I stället för att nu få 234 kronor om året skola de, om denna motion bifalles, få 240 kronor om året, alltså en avrundning uppåt med 6 kronor. Ingen bland de större lantbrukarna behöver sålunda förlora något. De tjäna icke något nämnvärt heller, utan resultatet blir närmast status quo för deras del. För de mindre jordbrukarna återigen, som icke kunna sälja mer än upp till 6,000 kg, blir det 1 öres högre mjölkpris, och det kan vinnas med tämligen begränsade uppoffringar i statsekonomiskt hänseende.
</seg>
  <seg>
Såvitt jag kan se av livsmedelskommissionens, herr statsrådets och jordbruksutskottets yttranden ha icke några verkliga skäl framförts mot detta förslag. Livsmedelskommissionen säger, att man i nuvarande försörjningsläge icke vill tillstyrka åtgärden. Jag kan icke förstå annat än att man söker göra gällande, att om man vidtager denna lilla ändring skall det ogynnsamt påverka mjölkproduktionen. Jag förstår icke, hur man tänker närmare utforma en sådan tankegång. Det skulle ju innebära, att en småbrukare sålde 6.000 kg mjölk i den mån han kunde producera så mycket men sedan klippte av leveransen. Om man inte räknar med den möjligheten, kan förslaget icke ogynnsamt påverka produktionen. Men en sådan leveransstrejk är väl ändå tämligen utesluten. Först och främst kan man icke ens såsom ett tankeexperiment hävda, att den som har 8, 9, 10 eller 12,000 kg mjölk skulle klippa av sin leverans, utan endast den som har litet över 6,000 kg skulle kunna inledas i den frestelsen. Den som har något över eller något under 6,000 ke om året vet emellertid icke vid årets början, hur mycket mjölk han kan producera. Det finns överhuvud taget ingen människa, som är i den ställningen, att han vid årets början kan säga, huru mycket mjölk han kommer att producera unåer året. Från början kan det alltså icke vara fråga om att moderera leveransen. I så fall skulle han ohjälpligt kunna lura sig själv, utan först fram i november eller december månad, när vederbörande se, att de hålla på att passera 6,000-kilogramsstrecket, skulle de kunna hålla inne med leveransen. Jag tror, att det är en ganska verklighetsfrämmande tanke, att någon småbrukare eller småbonde skulle försöka ge sig in på något sådant. De stora utgifterna under hela tiden av året och icke minst framåt jul sörja nog för att ingen håller på den mjölk, som han har möjlighet att sälja. även om han kommit över detta streck. Jag kan icke finna annat än att detta argument full-
</seg>
</page>
