<page>
  <note>
124 Nr 13.
</note>
  <seg>
Ang. förvärv av de s. k. tyskgruvorna. reslå, att riksdagen måtte begära förnyad utredning angående gruvornas framtida förvaltning. I den till statsutskottets utlåtande fogade reservationen, avgiven av samtliga borgerliga representanter, yrka reservanterna, att riksdagen måtte i anledning av motionerna avslå Kungl. Maj:ts proposition angående förvärv av viss tidigare tyskägd gruvegendom. Det är, herr talman, ett dåligt motiv för uppehållande av driften, när man anför att de betydande värden, som nedlagts i fråga om teknisk utrustning och bostäder i Håksberg, skulle gå helt till spillo, om driften lades ned. Bland traktens gruvfolk är enligt uppgift den åsikten allmän, att denna förlust skulle väga mycket lätt jämfört med de förluster, som skulle uppstå vid ett upprätthållande av driften. Bostäder och uppfordringsanordningar samt anrikningsverk befinna sig enligt gruvfolkets uppfattning i mycket dåligt skick.
</seg>
  <seg>
Herr talman! Med stöd av vad sålunda anförts tillåter jag mig yrka avslag på statsutskottets nu föreliggande utlåtande nr 55 och bifall till den av herrar Gränebo m. fl. vid utskottets utlåtande fogade reservationen.
</seg>
  <intro>
Herr statsrådet ERICSSON:
</intro>
  <seg>
Herr talman! Jag vill framföra ett tack till herr Lundgren för att han har erinrat om vad som har föregått denna proposition, nämligen det förhållandet att vi ha åtagit oss att förvalta viss tysk egendom och att vi ha träffat en uppgörelse med de allierade makterna, den s. k. Washingtonöverenskommelsen, om att på visst sätt förvalta och försälja denna egendom. Jag kan emellertid icke instämma med herr Lundgren i hans påstående att det här skulle vara fråga om en konfiskation och att man kan jämställa detta med vad som förekommit i öststaterna. Den svenska riksdagen har ju dock varit fullständigt ense om att fatta detta beslut, och därvid har, som också säges i utlåtandet, all nödig hänsyn tagits till de rättsgrundsatser som vi allmänt ansluta oss till.
</seg>
  <seg>
Jag vill i detta sammanhang tillägga,
</seg>
  <note>
Onsdagen den 19 april 1950 em.
</note>
  <seg>
att man från Sveriges sida skall söka att åstadkomma skälig ersättning för den tyska egendom som fanns här i landet. Denna omständighet är ganska viktig att komma ihåg just nu när man behandlar det föreliggande förslaget. Jag har en stark känsla av att man, kanske inte här i riksdagen men på andra håll, har missförstått det anbudsförfarande, som har tillämpats. Av det faktum att staten är beredd att betala 9,3 miljoner kronor för dessa tillgångar, medan enskilda intressenter blott bjudit 4,5 miljoner kronor, har man dragit en felaktig slutsats och sagt, att det finns väl ingen anledning för oss att ge tyskarna så mycket betalt för gruvorna. Saken ligger inte till på det sättet, utan det är svenska fordringsägare, som komma att gå förlustiga ersättning, om gruvorna säljas för 4,5 miljoner kronor. Vår uppgörelse med tyskarna är klar. Nu är det fråga om vad svenska fordringsägare på Tyskland skola få ut av sina fordringar. Det är ett mycket starkt skäl, enligt mitt sätt att se, för att vi böra göra en så objektiv värdering som möjligt av den egendom som det här är fråga om.
</seg>
  <seg>
Jag vill vidare konstatera, att det här tydligen har skett en förskjutning inom riksdagen när det gäller värderingen av denna gruvegendom. Jag uppmärksammade att herr De Geer yrkade bifall till sin motion, men samtidigt gjorde han ett uttalande som innebar att han tyckte att köpeskillingen i och för sig var skälig. Statsutskottets utlåtande har ju den utformningen, att det här blott kan vara fråga om antingen att förvärva dessa gruvor för statens räkning eller också att göra rent bord, d. v. s. avslå hela propositionen. Man behöver inte diskutera vad som kommer att inträffa, om det skulle gå så, att riksdagen avslår propositionen, ty naturligtvis kommer det hela att på något sätt klara ut sig. Det blir väl likvidatorerna och flyktkapitalbyrån som då få driva gruvverksamhet ytterligare någon tid. Men värderingsfrågan har naturligtvis under alla förhållanden ett visst intresse.
</seg>
  <seg>
Herr Lundgren har här föredragit valda stycken av direktör Bengtsons för-
</seg>
</page>
