<page>
  <note>
36 Nr 13
</note>
  <note>
Tisdagen den 21 april 1959
</note>
  <note>
Svar på interpellation ang. åtgärder för ett förbättrat barnaoch ungdomsskydd, m. m.
</note>
  <note>
Härpå anförde
</note>
  <intro>
Herr JONSSON i Strömsund (s):
</intro>
  <seg>
Herr talman! Jag ber att få tacka socialministern för det snabba och tillfredsställande svar jag erhållit på min interpellation.
</seg>
  <seg>
Anledningen till interpellationen var att jag ville rikta uppmärksamheten på det förhållandet, att i sämre konjunkturer svårigheterna att placera partiellt arbetsföra ökar, något som även statsrådet erkänner. De särskilda arbetsvårdsorganen utför ett värdefullt arbete, och de ekonomiska insatser som görs av stat, landsting och kommuner är stora.
</seg>
  <seg>
Ändå räcker det inte riktigt till. 25 000 arbetssökande och 9 000 tillsatta platser är icke tillfredsställande siffror. Statistiken säger visserligen ingenting om det exakta antalet ohjälpta. På båda sidor, såväl på arbetssökandesidan som bland de placerade, kan samma person förekomma flera gånger. Men om detta sker i lika stor utsträckning på bägge hållen skulle 16000 kvarstå som ohjälpta.
</seg>
  <seg>
Jag delar socialministerns uppfattning att de 9 000 tillsatta platserna visar, att det finns möjligheter att placera partiellt arbetsföra även under en lågkonjunktur. Jag kan tillägga att detta även visar, att arbetsvården i dag är mäktig en mycket god prestation. Jag kommer ändå inte ifrån att dessa cirka 16 000 personer, som trots arbetshinder vill försöka uträtta något men som inte får tillfälle därtill, är ett rätt skrämmande antal. De är partiellt arbetsföra och svårplacerade — den saken är klar — men många av de vanliga arbetslösa — det framgick kanske av föregående interpellationsdebatt — har måhända bakom sig en lång tid av arbete i ett enda yrke, där de inte längre finner sin utkomst. De är också svårplacerade, de är också partiellt arbetsföra, och de vanliga partiellt arbetsföra utan någon sysselsättning är — även om de kanske
</seg>
  <seg>
aldrig har haft någon — likafullt i dagens situation arbetslösa.
</seg>
  <seg>
Det förefaller därför mycket svårt att upprätthålla skillnaden mellan grupperna. För båda gäller, att man först skall försöka att direkt placera ut på arbetsmarknaden dem som kan placeras där, men kanhända framför allt, att man skall omskola alla som efter en omskolning lättare kan placeras. Det blir i många fall den slutliga utvägen att — även om det kan vara dyrbart — ordna beredskapsarbeten för de kvarstående. Nu består emellertid våra beredskapsarbeten av gammal typ alltför ofta av vägarbeten, arbete med vattenoch avloppsledningar, skogsröjningar och andra fysiskt tunga arbeten, som inte lämpar sig för den vanliga gruppen partiellt arbetsföra. Det är därför viktigt att få fram en typ av beredskapsarbeten, som mera liknar den skyddade verksamhet för arbetshindrade som för närvarande bedrives, ehuru i alltför liten utsträckning. Jag är mycket tacksam för beskedet att en undersökning i denna riktning pågår liksom för det svar jag erhållit och som ändå visar, att oerhört mycket göres på detta betydelsefulla område.
</seg>
  <note>
Med detta anförande, under vilket herr förste vice talmannen övertagit ledningen av förhandlingarna, var överläggningen slutad.
</note>
  <note>
84
</note>
  <note>
Svar på interpellation ang. åtgärder för ett förbättrat barnaoch ungdomsskydd, m. m.
</note>
  <intro>
Chefen för inrikesdepartementet, herr statsrådet JOHANSSON, erhöll på begäran ordet och yttrade:
</intro>
  <seg>
Herr talman! Ledamoten av denna kammare herr Gansmoe har i en till statsministern — riktad interpellation framställt följande frågor:
</seg>
  <seg>
1) Är regeringen beredd att framlägga sådana förslag om förbättrat bar-
</seg>
</page>
