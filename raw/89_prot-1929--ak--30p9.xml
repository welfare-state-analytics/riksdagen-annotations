<page>
  <note>
Nr 30.
</note>
  <note>
Ang. tulltaxeförordning. (Forts.)
</note>
  <note>
10 Onsdagen den 24 april f. m.
</note>
  <seg>
herr Holmström m. fl., vari hemställes, att den nu gällande tullsatsen 10 öre skulle fortfarande få äga bestånd. Motionärerna hava framhållit, att det tillkommit en hel del större plywoodfabriker under de senare åren, och dessa hava tillkommit med stöd av det gällande skyddet, som man trott skulle få gälla i fortsättningen. Man har sålunda byggt upp denna stora industri på detta tullskydd. Att då vidtaga en så stor förändring som att sänka tullen från 10 till 5 öre, det kan jag inte förstå, hur man kan beteckna som en teknisk tullrevision. Det har visat sig, att införseln hit till landet av denna vara i alla fall har stigit från 160 ton år 1925 till 548 ton år 1928. Utförseln har stigit avsevärt, från 653 ton år 1925 till 2,166 ton år 1928. Vid dessa fabriker sysselsättas för närvarande omkring 800 arbetare. Vilken stor fråga ville man inte göra det till, när det var fråga om motorspriten, och det gällde 200 arbetare, som hade sysselsättning i den industrien. Nu gäller det 800 arbetare, som ha sysselsättning i dessa fabriker, vilka skulle kunna bli tvungna att nedläggas. Skulle inte ett sådant nedläggande komma att öka arbetslösheten? Jag tror icke, att det kan vara skäl i att vidtaga denna sänkning, i all synnerhet som det här gäller blott en teknisk revision. |
</seg>
  <seg>
Jag antager, som jag sade i början av mitt anförande, att motionärerna komma senare att framföra vissa synpunkter i denna fråga, och jag skall därför icke uppehålla mig mer vid densamma, utan jag ber att få övergå till en annan fråga, som dock har mindre betydelse, nämligen frågan om den tullsänkning som föreslagits för hundbröd.
</seg>
  <seg>
I nu gällande taxa finnes under rubrik 149 hundbröd upptaget med en tullsats av 25 öre för kilogram. Kungl. Maj:t har föreslagit, att denna rubrik skulle utgå. På grund av motion av herr Mogård m. fl. har emellertid utskottet ansett densamma böra bibehållas. "Tullen enligt Kungl. Maj:ts förslag skulle ha utgått med 6.5 öre eller såsom för vanliga grövre brödsorter.
</seg>
  <seg>
Vid utskottsbetänkandet är fogad en reservation från socialdemokratiskt håll för bifall till Kungl. Maj:ts förslag. Den ärade motionären kan således se, att ledamöter från hans eget parti yrka avslag på motionen och att regeringspartiets representanter i bevillningsutskottet gått emot Kungl. Maj:t i denna frå- 2a. Det har ju ingen stor betydelse detta, men i alla fall kan man se, att meningarna iäro delade.
</seg>
  <seg>
Herr finansministern berörde icke i sitt anförande en fråga, som jag anser ha mycket stor betydelse i det förslag till ändringar, som här föreligger. Det gäller strumpstolsarbeten med instickade ränder av silke. Där har en tullsänkning föreslagits från 20 kronor till 1 kr. 90 öre å 2 kronor pr kg. Det har gjorts en anmärkning till rubriken 555, där det står: » Vid tulltaxeringen av strumpstolsarbeten fästes icke avseende vid enstaka ränder, smärre figurer o. dyl. av silke.&gt; De sakkunniga ha anfört: »Med tulltaxans nuvarande lydelse måste strumpstolsarbeten, bestående av annat ämne än silke men försedda med en eller annan, i samband med tillverkningen anbragt rand, figur e. dyl. av silke, tullbehandlas såsom silkesstrumpstolsarbeten, med tull av 20 kr. för kg. På detta sätt tullbehandlas exempelvis bomullsstrumpor med instickade silkesränder. Å' andra sidan inverkar ej bland annat broderi på tullbehandlingen av ifrågavarande artiklar, varför exempelvis bomullsstrumpor med efter tillverkningen påstickade ränder av silke draga tull av endast 1 kr. 90 öre för kg. Det har också ofta mött svårigheter att vid tullbehandlingen avgöra, huruvida silket ingår i varan som en beståndsdel eller endast utgör ett broderi.
</seg>
  <seg>
I syfte att dels åstadkomma en rättvisare tullbeskattning av ifrågavarande artiklar, dels ock förenkla tullbehandlingen av desamma har nu föreslagits en bestämmelse i form av en anmärkning under rubrikgruppen för strumpstolsarbeten, enligt vilken vid tullbehandlingen av dylika arbeten avseende icke skall fästas vid enstaka ränder, figurer o. dyl. av silke.»
</seg>
</page>
