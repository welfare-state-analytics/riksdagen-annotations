<page>
  <note>
Onsdagen den 13 mars 1968 fm.
</note>
  <note>
Nr 11 389
</note>
  <note>
Statens institut för konsumentfrågor: Avlöningar
</note>
  <seg>
niskt utvecklade produkterna kräver också en utbyggd konsumentvaruforskning till hjälp för köparna. Får inte denna forskning tillräckliga resurser till sitt förfogande, betyder det att den inte ens kan hålla sin nuvarande position genom den ökade frekvensen av ändringar i olika produkters konstruktion — jag tänker här närmast på en hel del kapitalvaror, där behovet av aktuell information är trängande.
</seg>
  <seg>
I den föreliggande motionen, som behandlas av statsutskottet och som inte tillstyrkts av utskottets majoritet, har motionärerna, av vilka jag är en, gjort den bedömningen, att de anslagsökningar som regeringen velat ge till exempelvis statens institut för konsumentfrågor och varudeklarationsnämnden egentligen inte är mer än vad som erfordras för att täcka de automatiska utgiftsstegringarna. Det betyder alltså — som jag antydde i början av mitt anförande — en stagnation, vilket konsumenterna knappast är betjänta av.
</seg>
  <seg>
Om man ser litet närmare på vad konsumentinstitutet för sin del har äskat, finner man bl.a. i dess petita en redovisning av utvecklingen under de tio år som institutet varit verksamt som helstatligt organ. Det är egentligen ganska blygsamma förstärkningar av personell art som kommit institutet till del på forskningssidan. Det är bara sju tjänster som har inrättats allt sedan institutets första blygsamma början, och allt som allt gäller det i dagsläget 35 tjänster plus fyra arvodister.
</seg>
  <seg>
Det är dessa befattningshavare som skall planera och utforma undersökningsobjekt i dess helhet vid de egna laboratorierna och dessutom i samråd med skilda instanser planera och utvärdera projekt som helt eller delvis utförs av dessa instanser på institutets uppdrag och bekostnad. Dessa tjänstemän måste också utarbeta de artiklar av vetenskaplig karaktär, vari institutets undersökningsmetoder redovisas, samt tillsammans med upplysningsav-
</seg>
  <seg>
delningens personal överföra forskningsresultaten till mera populära publikationer och till pressmeddelanden. Dessutom skall de medverka vid planläggningen av utställningar och vid utarbetandet av &lt;studiemateriel om. m. Slutligen får man inte glömma att dessa tjänstemän givetvis också måste följa den tekniska utvecklingen samt vidmakthålla och utveckla det internationella samarbete som är särskilt angeläget ur effektivitetssynpunkt och som också tidigare har rekommenderats av statsmakterna.
</seg>
  <seg>
Ser man tillbaka på vad som har hänt på detta område finner man att många utredningar har arbetat under 1960- talet. 1964 års riksdag beslöt dock en utökning av konsumentinstitutets upplysningsavdelning på grundval av ett betänkande som lagts fram av konsumentupplysningsutredningen. - Samma utredning framlade 1966 ett förslag under rubriken »Effektivare konsumentforskning», vilket inte omedelbart ledde till något resultat, om man inte till resultat vill hänföra tillsättandet av ytterligare en utredning, den s.k. konsumentutredningen.
</seg>
  <seg>
Utredningen från 1966, »Effektivare konsumentforskning», ansåg att om institutet skulle fullgöra sina dåvarande forskningsuppgifter behövdes totalt 48 tjänster vid de tre undersökningsavdelningarna, dvs. 13 personer utöver den nuvarande personalstyrkan. Men i och med att den nya konsumentutredningen tillsattes förra året finns det naturligtvis inte samma möjligheter som tidigare att föreslå mera genomgripande förändringar av konsumentupplysningsorganens arbetsformer.
</seg>
  <seg>
Detta är bakgrunden till att vi motionärer och även reservanterna inte har ansett att vi kan gå längre än till ett förslag om fem nya forskartjänster, alltså vad konsumentinstitutet självt äskat medel till.
</seg>
  <seg>
Vi tror också att detta förslag om utökade personella resurser inte på något
</seg>
</page>
