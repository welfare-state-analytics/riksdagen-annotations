<page>
  <note>
Lördagen den 4 maj e. m. Nr 30. 103
</note>
  <note>
Ang. granskning av statsrådsprotokollen. (Forts.)
</note>
  <intro>
Herr Lindskog:
</intro>
  <seg>
Herr talman! Jag skall tillåta mig att blott med några få ord bemöta den föregående talaren.
</seg>
  <seg>
Jag vill då först säga det, att vad jag egentligen begärde ordet för var icke för att på nytt genomgå dessa ärenden, som herr Hallén med en tro, som är mera konungsk än konungen själv har, genomgått, utan jag begärde ordet på grund därav, att herr Hallén ansåg det lämpligt att här rikta en mycket allvarlig anmärkning mot en person, som icke tillhör denna kammare. Det har alltid ansetts vara gentlemannamässigt att icke angripa en frånvarande person, som icke är i tillfälle att försvara sig. Herr Hallén har skaffat sig hjälterykte för sina indiskretioner, och han har gjort det även nu i denna stund. De indiskretionerna vill jag icke gå in på i den mån de gälla denne frånvarande person. Jag beklagar endast, att herr Hallén icke här — jag vill icke säga som kyrkans man men som vice ordförande i konstitutionsutskottet — insett det riktiga i att man icke bör angripa frånvarande personer.
</seg>
  <seg>
Men herr Hallén har även riktat en anmärkning mot mig, i det att han nämnde — det kan ju hända, att jag missförstod honom, men jag har antecknat vad han sade — att »den föregående talaren» var den ende, som i likhet med herr Stendahl velat nämna samtliga namnen på de personer, som det här är fråga om. Jag förstår icke, var herr Hallén fått det ifrån. Jag kan bevisa oriktigheten av herr Halléns påstående genom att vädja till själva konstitutionsutskottets betänkande, av vilket det framgår, att under den reservation, som herr Stendahl anfört, står en reservation av herr Lindskog, och den reservationen lyder helt enkelt så, att herr Lindskog »ansett, att utskottet i anledning av åtskilliga andra under granskningsåret avgjorda ärenden angående lån och subvention till främjande av enskild företagsamhet än de av utskottet under punkten 4:o i memorialet upptagna bort besluta anmärkning enligt 107 8 regeringsformen mot vederbörande föredragande chef för socialdepartementet». Jag har således själv en egen reservation, där jag icke nämner ett enda namn. Hur kan då den ärade vice ordföranden säga, att jag velat i likhet med herr Stendahl nämna alla namnen? Jag har visst inte gått med på alla anmärkningar herr Stendahl kommit med. Jag tycker det skall vara någon måtta även när man angriper riksdagsmän, som tillhöra annat parti.
</seg>
  <seg>
Sedan nämnde herr Hallén, att man kunnat förmoda, att det skulle bli en rolig stund av detta. Ja, det skulle man kunna förmoda, men jag undrar, vem det är som egentligen varit — om jag så får uttrycka mig — $tolighetsminister aa början. Vem har varit anledningen till detta? Jag bara kastar fram
</seg>
  <seg>
rågan.
</seg>
  <seg>
Sedan var det ett annat yttrande, som herr Hallén fällde bland alla indiskretioner, han nämnde, och de mycket tvivelaktiga sanningar, han talade om, nämligen att punkten om illojal konkurrens kommit in på mitt ivriga insisterande. Jag skall berätta historien, sådan den var. Då vi behandlade saken i utskottet, redogjorde jag för vad som förekommit. Sedan sade jag icke ett ord till vare sig sekreteraren eller någon annan. Jag visste icke något om det hela, förrän jag fick läsa det i utskottets betänkande. Mitt »ivriga insisterande» är alltså en fantasibild från vice ordförandens sida.
</seg>
  <seg>
Sedan talade herr Hallén om den illojala konkurrensen och sade. att det icke är någon illojal konkurrens, därför att den franska firman har bestämt, att det skulle påstämplas så här. Inte blir det mindre illo- Jalt för det. Den franska firman har icke bestämt det utan att få vederbörandes i Sverige medgivande till detta. Det är klart, att den svenska firman kunde ha sagt, att detta är illojalt. Hon har naturligtvis gått med på det. Inte kan man säga, att därför att en domstol dömt en annan firma för illojal konkurrens mot fru Dahlstrand, är fru Dahlstrand fri från beskyll-
</seg>
</page>
