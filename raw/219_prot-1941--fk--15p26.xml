<page>
  <note>
Onsdagen den 12 mars 1941 f. m. Nr 15. 27
</note>
  <note>
Anslag till hushållningssällskapen. (Forts.)
</note>
  <intro>
Herr Nilsson, Bror:
</intro>
  <seg>
Herr talman! Jag begärde ordet, när min vän herr Andersson i Bussjö påstod, att det inte kunde spela någon roll för livsmedelsförsörjningen, om vi hade några fler eller färre vandringsrättare eller konsulenter att skicka ut. Det är en alldeles felaktig synpunkt, ty det kan ha en omedelbar effekt, om man har tillgång till människor, som kunna ge ett gott råd vid ett kritiskt tillfälle.
</seg>
  <seg>
Jag har i sexton år hållit på med denna verksamhet, och jag vet, vad det betyder, att vetenskapens rön bli kända ute i bygderna. Vi ha ju här i landet en mycket betydande och högtstående jordbruksforskning, över vilken vi med rätta äro stolta. Vi ha en lantbrukshögskola, till vars driftkostnader vi i dag beviljat en miljon. Vi ha vår förnäma institution i Svalöv, som är känd över hela världen. Men vad gagnar detta folket, producenterna och konsumenterna, om resultaten icke bli kända och praktiserade ute bland de 400,000 jordbrukare, som finnas i Sveriges rike? Här ha hushållningssällskapen sin stora uppgift.
</seg>
  <seg>
Nu säger kanske herr Andersson i Bussjö:
</seg>
  <seg>
»Man kan läsa om det här i böcker och tidningar.» Nej, det räcker inte, ty vårt lands förhållanden äro så skiftande, att det fordras lokalkännedom om en viss bygd för att kunna ge jordbrukarna där ett gott råd.
</seg>
  <seg>
Jag skall också be att få påpeka för herrarna, hur ömtålig en sådan rådgivares ställning är. Om en jordbrukare en vår kommer till min expedition och frågar, hur han skall gödsla eller vilken utsädessort han skall använda där och där, hur han skall lägga ned ensilage eller göra det och det, och om jag då ger honom dåliga råd, kommer han kanske nästa vår upp och säger: »Jag följde ditt råd, men det gick dåligt; du är en dålig rådgivare.» Jag får omedelbart bära hundhuvudet för det råd, jag gett. Detta är ömtåligare än att vara lärare och tala om saker och ting för en skara unga människor, som de kanske praktisera om låt oss säga 8, 10 år. Men om jag har gett ett gott råd, kommer vederbörande kanske tillbaka och säger: »Jag fick det och det rådet. Det gick bra, och jag vill ha fler råd.&gt; Han talar också om för grannar och andra, att han fått ett gott råd av jordbrukskonsulenten. Då får denne konsulent händerna fulla av välsignelsebringande verksamhet, som omedelbart sätter spår i jordbrukets avkastning. Jag skulle kunna anföra otaliga exempel på att sådant omedelbart lett till en förbättring av livsmedelsförsörjningen. Om t. ex. en man kommer in till mig och frågar: »Vad skall jag köpa för utsädeshavre i år?», då kan jag se efter, vad de lokala försöken i Marks härad gett för resultat. Jag ser då, att guldregnshavre 2 har gett 7 Z mer än andra sorter, och jag säger till mannen: »Du skall köpa guldregnshavre 2 för din jord.&gt; Under det konsumtionsåret får han kanske därigenom en omedelbart förbättrad skörd. Man kan också tänka sig, att en vandringsrättare, som är van att resa i bygderna och gjort gödslingsförsök här och där, blir tillfrågad. Han slår då upp sin bok och säger: »Där gav kali eller fosforsyra så och så stor skördeökning, jag råder dig att gödsla så och så på din jord.» Skulle inte detta omedelbart, för samma konsumtionsår leda till en stegring av skörden? Förvisso.
</seg>
  <seg>
Jag hade inte tänkt yttra mig i denna debatt, därför att jag så hjärtligt kunnat instämma i vad landshövding Engberg sagt här. De, som arbeta i hushållningssällskapen, sitta vid källorna, sade han, och det är sant. Det grep mig också, därför att det var första gången jag hörde en man från hans parti tala på det sättet för hushållningssällskapen. Jag har eljest till min ledsnad funnit, att dessa urgamla institutioner, som äro de första Profana sociala institutionerna i vårt land, visats ganska ringa förståelse från det hållet. Det skulle inte minst för mig vara en utomordentlig glädje, om
</seg>
</page>
