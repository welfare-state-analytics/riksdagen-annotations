<page>
  <note>
Nr 119
</note>
  <note>
Onsdagen den 24 oktober 1973
</note>
  <unknown>
Sekretesskydd för
</unknown>
  <unknown>
uppgiftslämnare till intervjuoch enkätundersökningar
</unknown>
  <unknown>
20
</unknown>
  <unknown>
8 8 Sekretesskydd för uppgiftslämnare till intervjuoch enkätundersökningar
</unknown>
  <unknown>
Föredrogs konstitutionsutskottets betänkande nr 32 med anledning av motion rörande frågan om sekretesskydd för uppgiftslämnare till intervjuoch enkätundersökningar.
</unknown>
  <unknown>
I detta betänkande behandlades motionen 1973:544 av herr Molin (fp) och herr Hugosson (s) vari hemställts att riksdagen hos Kungl. Maj:t begärde att frågorna om sekretesskydd för enskilda uppgiftslämnare till intervjuoch enkätundersökningar och om etiska regler för dessa undersökningar gjordes till föremål för utredning.
</unknown>
  <unknown>
Utskottet hemställde att riksdagen skulle avslå motionen 1973:544,
</unknown>
  <unknown>
Reservation hade avgivits av herrar Ahlmark (fp) och Molin (fp) vilka ansett att utskottet med bifall till motionen 1973:544 bort hemställa,
</unknown>
  <unknown>
att riksdagen hos Kungl. Maj:t begärde att frågorna om sekretesskydd för enskilda uppgiftslämnare till intervjuoch enkätundersökningar och om etiska regler för dessa undersökningar gjordes till föremål för utredning.
</unknown>
  <intro>
Herr MOLIN (fp):
</intro>
  <seg>
Herr talman! Det här är en fråga som rör den enskilda människans integritet, rätten till ett privatliv utan insyn. Det är en problematik som har varit föremål för en hel del diskussion på senare tid, även om den inte har satt några spår i tänkandet hos majoriteten i konstitutionsutskottet. Det är en diskussion där man oroat sig för riskerna att den enskilda människans integritet kan gå förlorad i ett genomorganiserat eller datastyrt samhälle.
</seg>
  <seg>
Riksdagen antog nyligen en datalag. Denna lag fick, bl.a. efter påtryckningar från folkpartiet, en utformning som ger ett skydd för den enskildes integritet i fråga om uppgifter som har lagts på data.
</seg>
  <seg>
Vad min medmotionär herr Hugosson och jag är ute efter är att skapa ett motsvarande skydd för sådana personuppgifter som inte läggs på data. Enligt vår mening finns det ett behov av regler också på detta område, med tanke på hur omfattande sådana här undersökningar på senare tid har blivit och hur ofta sådana här personuppgifter förvaras på annat sätt än i form av databand. Att man sedan använder dessa uppgifter för t. ex. selektiv reklam gör ju inte behovet av regler mindre.
</seg>
  <seg>
Låt mig, herr talman, för klarhetens skull säga att jag tror att de flesta som genom intervjuoch enkätundersökningar samlar in personuppgifter har ett seriöst och allvarligt uppsåt och att deras verksamhet i flertalet fall blir till nytta för samhällsarbetet.
</seg>
  <seg>
Vad har då konstitutionsutskottets majoritet att säga i detta ärende? Hur vill den tillgodose kravet på personlig integritet också i samband med de här undersökningarna? Ja, man gör en hänvisning till att den undersökare som sviker ett löfte om anonymitetsskydd för uppgiftslämnarna kan bli skadeståndsskyldig enligt civilrättsliga regler. Det här
</seg>
</page>
