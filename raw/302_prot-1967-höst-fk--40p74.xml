<page>
  <note>
Tisdagen den 7 november 1967
</note>
  <seg>
Arbetskraftens fria rörlighet kommer därför troligen att verka i den riktningen att den svenska arbetsmarknaden får räkna med en ny konkurrenssituation, där arbetstagarna från Sydeuropa kommer att på lika villkor söka och få arbetstillfällen.
</seg>
  <seg>
Det kan också förutsättas att denna arbetskraft på grund av sin speciella situation är beredd att bjuda ut sig till ett billigare pris än den svenska arbetskraften som med sin utvecklade fackliga tradition och sina starka fackliga organisationer är i ett annat läge.
</seg>
  <seg>
Även den fria etableringsrätten verkar åt två håll. Denna rätt ger svenska företagare möjlighet att komma åt den billigare arbetskraften genom att förlägga sin tillverkning i länder där denna billiga arbetskraft finns. En intressant företeelse i sammanhanget är vissa svenska företags agerande i den aktuella EEC-diskussionen, där exempelvis SKF hotade med att förlägga sina tillverkningsenheter utomlands, om inte regeringen aktivt skulle verka för en EEC-anslutning. Att döma av storföretagens medvetna industriplanering, vilken skildrats för några nummer sedan i Veckans Affärer, där det hävdades att lösningen för storföretagen i Sverige är att endast förlägga företagsledningen och den mycket kvalificerade tillverkningen såsom den experimentella produktionen till Sverige, men flytta rutintillverkningen utomlands, finns det anledning tro att svenska företags etablering i och utflyttning till sydligare länder i EEC blir en allt vanligare företeelse. Åt andra hållet verkar etableringsrätten på så sätt att utländska företag bildas i Sverige eller att utländska företag med moderkoncernen i andra länder köper in svenska företag, antingen för att driva dem som filialer eller dotterföretag eller t. o. m. i konkurrensbegränsande syfte för att lägga ned produktionen. Det sistnämnda har varit en inte helt ovanlig företeelse regionvis inom EEC.
</seg>
  <seg>
Vi har i den svenska lagstiftningen
</seg>
  <note>
Nr 40 5
</note>
  <note>
Ang. Sveriges handelspolitik
</note>
  <seg>
krav på speciella omständigheter för och direkta hinder mot utlänningars förvärv av t. ex. råvarukällor. Det är en lagstiftning som ansetts nödvändig som en garanti för landets suveränitet. Även vid en associering strider detta mot Rom-fördraget och är förbjudet, utan kontinentala storföretag får fritt tillträde till skogar och gruvor.
</seg>
  <seg>
Jag vill erinra om att centerpartiet, som för fem år sedan grundade sitt nej till EEC just på de verkningar etableringsrätten skulle få, bland annat på skogsägandet, även i dag tillstår att skogarna eventuellt skulle komma att öppnas för förvärv från andra länder. Skillnaden i dag är att man från centerns sida tycks tro att EEC är en ekonomisk union, medan det tvärtom är fråga om en politisk union. Därför kommer varje särvillkor för en medlemsstat, särskilt om det är en neutral medlemsstat, att ses med största ovilja från Bryssel.
</seg>
  <seg>
Reglerna om de fria kapitalrörelserna är i första hand till för att ge innehåll åt etableringsrätten. Dessutom innebär de att utländska företag med filialer i Sverige kan föra ut vinsterna för att undgå beskattning, t. ex. genom att göra avskrivning för råvaror till moderföretaget, konstruera avgifter till moderföretaget för patent, gemensam reklam o. s. v. Effekten av en sådan skatteflykt blir inte bara att svenska staten berövas kapital för investeringar. Den allvarligaste näringspolitiska effekten ligger i att de fria kapitalrörelserna innebär att samhällets kontroll över kreditmarknaden omöjliggöres i ett läge där näringspolitiska instrument med säkerhet kommer att behövas i än större utsträckning.
</seg>
  <seg>
Den koncentrationsprocess som pågår inom EEC har gett allvarliga näringspolitiska effekter i form av stor arbetslöshet och sjunkande sysselsättning i de fyra största EEC-staterna. Utom själva koncentrationsprocessen har också monopoliseringen och kartelliseringen liksom också företagsspe-
</seg>
</page>
