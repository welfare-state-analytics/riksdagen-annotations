<page>
  <note>
Onsdagen den 22 februari 1967
</note>
  <seg>
avsett, och i varje fall kommer det att medföra orättvisor och snedvridningar av produktionen. Allting talar vidare för att nu gällande system skulle kunna fylla behovet på ett bättre och ändamålsenligare sätt.
</seg>
  <seg>
Jag kommer därför med den motiveringen, herr talman, att yrka bifall till utskottets förslag, som innebär avslag på propositionen.
</seg>
  <intro>
Herr JACOBSSON, GöÖSTA, (h):
</intro>
  <seg>
Herr talman! Liksom herr Alexanderson skall jag också i huvudsak inskränka mig till att behandla frågan om investeringsavgiften. Det är flera skäl som föranlett det sammansatta bevillningsoch tredje lagutskottets majoritet att föreslå riksdagen att avslå propositionen. Herr Alexanderson har på ett utmärkt sätt utvecklat majoritetens synpunkter. Jag vill för min del särskilt trycka på ett par ting.
</seg>
  <seg>
Det ena är konjunkturoch sysselsättningsläget. Jag skulle vilja beteckna den föreslagna investeringsavgiften som en onödig åtgärd, vidtagen vid en felaktig tidpunkt. Att vi under de senaste månaderna haft en konjunkturavmattning och en försämrad sysselsättning, inte minst inom byggfacken, är uppenbart. Jag hänvisar i denna del till de arbetslöshetssiffror som står att läsa i dagens tidningar. Enligt dessa siffror har antalet arbetslösa i byggfacken under den sista månaden visserligen sjunkit med 8000 till 16 000, men det är många nog.
</seg>
  <seg>
Som en illustration av sysselsättningssituationen kan jag tala om att när vi i hamndirektionen i Malmö, som jag tillhör, i höstas utannonserade en tjänst som ingenjör på byggnadsområdet fick vi två svar. Ingen av de båda sökandena var särskilt kompetent. I dagarna har vi annonserat ut tjänsten på nytt. Vi har fått 40 sökande. Inom en liten bekantskapskrets, som jag har här i Stockholm, saknar en kvalificerad konsult och en arkitekt varje som
</seg>
  <note>
Nr 8 23
</note>
  <note>
Ang. vissa skattepolitiska åtgärder, m. m.
</note>
  <seg>
helst uppdrag. En timmerman och en gsrovarbetare i denna lilla krets går arbetslösa.
</seg>
  <seg>
Utskottsmajoriteten menar att det i denna situation är felaktigt att ytterligare bygga ut den statliga regleringsapparaten med en investeringsavgift, som närmast är avsedd att vara prohibitiv för den omfattande grupp av oprioriterade byggen, som det här är fråga om. Vi anser med andra ord att några skärpta restriktioner i dag inte är påkallade. Om jag fattat propositionen rätt, är meningen med avgiften visserligen inte att åstadkomma något totalstopp för dessa byggen — men näst intill. Den omständigheten att departementschefen endast räknar med ait genom avgiften på 25 procent få in en miljon kronor till statskassan vittnar ju om att det verkligen varit hans mening att hårt slå till bromsarna, även om det gnisslar i maskineriet.
</seg>
  <seg>
Meningen med det hela är utan tvekan att till förmån för industrioch bostadsbyggandet stoppa en massa inte oprioriterade byggen över hela landet, som anses mindre angelägna. Man vill genom avgiften också hindra sådana byggen för vilka länsarbetsnämnderna beviljat igångsättningstillstånd eller sådana byggen som man tror hos länsstyrelserna skall få igångsättningstillstånd.
</seg>
  <seg>
Avgiften får i dagens läge en mycket vittgående och olycklig psykologisk effekt, och jag är rädd för att den kommer att lägga en förlamande hand över planeringen på vidsträckta områden. I denna del verkar avgiften uppenbarligen mycket kraftigare än systemet med igångsättningstillstånd, där de sökande ofta i det längsta lever på hoppet att få tillstånd och därför verkställer sin planläggning.
</seg>
  <seg>
När vi inom majoriteten pekar på att investeringsavgiften kan äventyra den redan hotade sysselsättningen invänder reservanterna ungefär följande. Reservanterna är för all del medvetna om att det för närvarande råder arbetslös-
</seg>
</page>
