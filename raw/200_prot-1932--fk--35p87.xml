<page>
  <note>
Nr 35.
</note>
  <note>
Lagförslag om inteckning i jordbruksinventarier m. m.
</note>
  <note>
(Forts.)
</note>
  <note>
88 Onsdagen den 11 maj e. m.
</note>
  <seg>
ämbetsmän ha ingen rättighet och ingen möjlighet att medge lindringar, och de se för övrigt hela saken från stadens och industriens synpunkt. För alla dessa arrendatorer tar arrendet så gott som allt vad de kunna skrapa ihop, deras nedlagda kostnader gå förlorade, deras skulder ökas, och de kunna inte ens i denna nödtid få ett lån på sina mycket dyrbara inventarier. Sålunda också för arrendatorsklassen på många håll en livsfråga, att detta må tillåtas.
</seg>
  <seg>
Naturligtvis är det ju det bästa att jorden inte alls behöver intecknas, utan att odlarna kunna få behålla och bruka jorden utan att betala några räntor på skuld, d. v. s. att jordbrukarna helt enkelt själva skola rå om sin Jord. Det uppstod också en rörelse, när hypoteksbankerna kommo till, och man sade, att hypoteksbankerna bara komma att ruinera jordbrukarna, därför att dessa komma att lägga sig till med skulder, som de helst borde låta bli att skaffa sig. Det kallades visst för »landå-lån» eller något dylikt, emedan det ansågs att jordbrukarna köpte sig vackra vagnar för de pengar, som rätteligen skulle läggas ned i jordbruket. En del oförståndiga jordbrukare gjorde det väl också. Men detta institut är ju i alla fall till för sådana som ha förstånd. De andra kunna inte ens vår Herre hjälpa, utan de gå på det ena eller andra sättet all världens väg.
</seg>
  <seg>
Saken arrangeras väl i praktiken vanligen så, att då en Jordbrukare måste ha någon lånehjälp mot sekundärsäkerhet, ber han att få ett personligt lån av någon bekant. Denne måste ju säga, att han inte gärna kan ge något lån utan någon slags säkerhet. Hädanefter kan behövande, med den möjlighet denna lag erbjuder, lämna sådan säkerhet och får på det sättet sitt lån och blir räddad. Så kommer det nog att gå till i det tysta i en mängd fall.
</seg>
  <seg>
Jag yrkar, herr talman, livligt och med den temperatur, som herr Åkerman förordade, bifall till Kungl. Maj:ts förslag.
</seg>
  <intro>
Herr Borell:
</intro>
  <seg>
Herr talman, mina herrar! Då jag deltagit i utskottsbehandlingen av denna fråga och biträtt majoritetens beslut, skall Jag be att med ett par korta ord få ange skälen därtill.
</seg>
  <seg>
Jag har visserligen ingen övertro på detta instituts värde som kreditmedel, men det lär inte kunna bestridas att åtskilliga fall finnas, då härigenom en verklig hjälp kan beredas. Det är uppenbart att jordbrukare, som redan befinna sig i en ohållbar ekonomisk situation, och vilkas kreditmöjligheter redan äro uttömda, icke kunna ha någon nytta av denna sak. Men det lär dock finnas många, som genom! denna lag kunna beredas möjlighet att draga sig igenom kristiden. Särskilt tror jag, att herr andre vice talmannen hade rätt, då han sade, att ifrågavarande inteckningsinstitut kan vara av väsentligt värde därutinnan, att det ger möjlighet att genom ställande av en sådan inteckning som säkerhet för borgensmän kunna vinna den personliga borgen, som kan erfordras för att få kredit i penninginrättningar, vilka icke skulle lämna kredit direkt på en dylik inteckning.
</seg>
  <seg>
Vid sådana förhållanden och då det bland jordbrukarna är ett allmänt önskemål att få ökad kreditmöjlighet genom införande av detta nya inteckningsinstitut, har jag för min del inte vågat taga på mitt ansvar att motsätta mig fir agel därom. Jag yrkar sålunda, herr talman, bifall till utskottets hemställan.
</seg>
  <intro>
I herr Borells yttrande instämde herrar Öhman och Granström. Herr Åkerman:
</intro>
  <seg>
Herr talman! I sitt föregående anförande nämnde herr
</seg>
  <seg>
Bissmark, att hans ställning inte var utslutande negativ utan att han även hade ett positivt förslag. I det hänseendet hänvisade han till nästa ärende på
</seg>
</page>
