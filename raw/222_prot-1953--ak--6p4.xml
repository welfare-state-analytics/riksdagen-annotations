<page>
  <note>
Tisdagen den 17 februari 1953.
</note>
  <note>
Tisdagen den 17 februari. Kl. 4 em.
</note>
  <note>
8 da
</note>
  <note>
Justerades protokollen för den 10 och den 11 innevarande februari.
</note>
  <note>
8 2.
</note>
  <note>
Upplästes följande till kammaren inkomna läkarintyg:
</note>
  <note>
Härmed intygas att riksdagsman Erik Fast, Nässjö, på grund av akut luftrörskatarr vårdas å Garnisonssjukhuset sedan den 14/2 1953 och att han tills vidare är arbetsoförmögen.
</note>
  <note>
Garnisonssjukhuset, Eksjö, den 16/2 1953.
</note>
  <note>
Wilhelm Örn. Chefläkare.
</note>
  <note>
Kammaren beviljade herr Fast ledighet från riksdagsgöromålen från och med den 14 innevarande februari tills vidare.
</note>
  <note>
$ 3.
</note>
  <note>
Föredrogos var för sig följande Kungl. Maj:ts å bordet vilande propositioner och hänvisades därvid
</note>
  <note>
till behandling av lagutskott propositionen nr 46, med förslag till lag angående fortsatt giltighet av lagen den 16 februari 1934 (nr 19) om fullgörande 1 vissa fall av betalningsskyldighet i förhållande till utlandet m. m.; samt
</note>
  <note>
till jordbruksutskottet propositionen nr 47, angående anslag till stödlån till jordbrukare, m. m.
</note>
  <note>
8 4.
</note>
  <note>
Föredrogos, men bordlades åter statsutskottets utlåtanden nr 13, 15, 16, 21 och 24, bevillningsutskottets betänkanden nr 3 och 4, första lagutskottets utlåtanden nr 5—38, andra lagutskottets
</note>
  <note>
utlåtanden nr 2 och 3 samt tredje lagutskottets utlåtanden nr 2—5.
</note>
  <note>
$ 5.
</note>
  <note>
Interpellation ang. omorganisationen av landsbygdens polisväsen.
</note>
  <note>
Herr talmannen lämnade på begäran ordet till
</note>
  <intro>
Herr NILSSON i Göingegården (h), som anförde:
</intro>
  <seg>
Herr talman! Vid 1951 års höstsession påtalade herr Anderberg i en interpellation i första kammaren, att länsstyrelserna var i färd med att genomföra det förslag till omorganisation av polisväsendet, som framlagts av 1948 års polisutredning, och att man därvid handlade som om förslagets kommunala alternativ redan vore antaget av statsmakterna. I ett betydande antal fall hade kommunerna fallit undan för påtryckningarna från länets polisledning och bildat kommunalförbund eller gått med på att inrätta sådana befälstjänster, som blivit erforderliga till följd av landsfiskalsreformen.
</seg>
  <seg>
I sitt svar på herr Anderbergs interpellation meddelade statsrådet Hedlund att den översyn av polisdistriktsindelningen, som vore påkallad av den nya kommunindelningen och den nya landsfiskalsorganisationen, icke avsåg att innebära någon genomgripande omorganisation av landsbygdens polisväsen. Enligt statsrådets mening visade praxis hos Kungl. Maj:t, att länsstyrelserna handhaft sina befogenheter till tvångsingripande mot kommunerna i fråga om polisväsendet med varsamhet.
</seg>
  <seg>
Nu anser man sig nog i kommunerna ha rätt att tycka att det ofta är si och så med denna varsamhet. Sedan frågan i anslutning till den nyssnämnda inter-
</seg>
</page>
