<page>
  <note>
Lördagen den 17 januari. 29
</note>
  <seg>
politiska framsteg att taga sin början. Med agrarprotektionismen skulle även industriprotektionismen falla, och en av de förnämsta anledningarna till spänning mellan Europas stater upphöra. : Kapprustningen skulle sålunda avstanna och medel till sociala framsteg åstadkommas.
</seg>
  <seg>
Man kan ju visserligen hysa något tvivel, huruvida väsentligt höjda födoäimnespriser skulle kunna medföra sådana goda verkningar, men funderingarna innehöllo dock vissa intressanta punkter, och Sir William Crookes hade otvivelaktigt rätt ifrån sina utgångspunkter. Kvävegödselmedlen voro vid den tiden på upphällningen, och spannmålsarealerna ansågos då icke kunna väsentligen utvidgas. Samtidigt växte befolkningen hastigt i alla länder, och det artade sig till en mycket farlig situation. Industriens förnämsta kemister i alla länder kastade sig över problemet att åstadkomma syntetiska kvävehaltiga gödselmedel till billigt pris, och de lyckades som bekant på ett förträffligt sätt. Faran för kvävebrist i jordbruket är för all framtid avlägsnad. Samtidigt härmed har gått ett framgångsrikt strävande att genom tillämpning av den moderna ärftlighetsforskningen förädla sädesslagen och öka avkastningen per hektar samt göra vetet mera härdigt, så att det kan trivas längre norrut än förr. För varje årtionde ha nu till på köpet nya väldiga arealer lagts under plogen. Jag skall nöja mig med att nämna några få exempel efter den i början av mitt anförande citerade författaren.
</seg>
  <seg>
Under de sexton åren från 1913 till 1928 ha Förenta staterna utvidgat den med vete besådda arealen med över 3 miljoner hektar eller, om jag inte minns fel, ungefär med lika mycket som Sveriges hela åkerjord. Kanada har mer än fördubblat sin och kommit upp till bortåt 10 miljoner hektar mot förut ungefär 4'/; miljoner hektar. Argentina, Australien och Indien ha nått till en sammanlagd ökning av över 4 miljoner hektar.
</seg>
  <seg>
Aven i övriga länder har vetearealen ökats och produktionen stegrats ännu mer än arealen. Så är ju bland annat förhållandet i vårt eget land, ehuru ökningen hos oss i någon mån motväges av rågproduktionens tillbakagång.
</seg>
  <seg>
Världsproduktionen av vete har förändrats på följande sätt sedan 1890 — jag anger den avrundade medeltalssiffran för varje årtionde efter nämnda år — 65, 82, 96, 104, allt miljoner ton. Under en period av icke fullt fyrtio år har sålunda skörden stegrats ifrån 65 till 104 miljoner ton eller med jämnt 60 procent.
</seg>
  <seg>
Veteätarnas antal har inte på långt när stegrats i samma progression. Och vad värre är — konsumtionen per individ har sjunkit i ett stort antal länder under tiden efter kriget. Nedgången har exempelvis i Frankrike utgjort 29 kg., i Kanada 124 kg., i Förenta staterna 13 kg., i Argentina 27 kg., allt per invånare och år. Ökning av konsumtionen har ju också förekommit i några stater, men den är icke av samma storleksordning som minskningen. Här i Sverige har ju för övrigt vetekonsumtionens uppgång motsvarats av en betydligt större nedgång i rågkonsumtionen, varför alltså den totala konsumtionen av brödspannmål har nedgått även här.
</seg>
  <seg>
De olika staterna, som under kriget kommo in på den nuvarande politiken att genom speciella åtgärder med mycken kraft uppmuntra spannmålsodlingen, ha med iver fortgått på den en gång inslagna vägen, drivna framåt av en stark opinion inom lantmannakretsar. Från dessa lantmannakretsar har det fordrats subventioner, tullar och direkt produktionsbefrämjande åtgärder i allt större utsträckning. Även sammanslutningar bland jordbrukarna ha arbetat i samma riktning. De mycket omtalade vetepolerna på andra sidan Atlanten ha genom det bedrägliga hopp de ha ingivit jordbrukarna om varaktigt högre priser på vete påskyndat utvidgningen av de besådda arealerna eller åtminstone hindrat en minskning.
</seg>
  <seg>
Resultatet, mina herrar, av alla dessa samverkande omständigheter var, att
</seg>
  <note>
Nr 4.
</note>
  <note>
Statsverkspropositionen. (Forts.)
</note>
</page>
