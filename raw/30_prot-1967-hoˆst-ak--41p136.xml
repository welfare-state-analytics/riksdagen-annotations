<page>
  <note>
Onsdagen den 8 november 1967 em.
</note>
  <seg>
kan inte se det på annat sätt — att staten tillsätter eller genom speciell lagstiftning bestämmer ett organ för att förhandla med sig själv. Här måste kyrkan utan statlig inblandning få träffa egna föranstaltningar.
</seg>
  <seg>
Vad som nu på detta tidiga stadium i den pågående processen fram mot en ny reglering av förhållandet kyrka—stat har sitt intresse, är om Broderskapsrörelsens propå om en speciallagstiftning har varit i någon statsrådssäck, innan den kom i broderskapspåsen. Om en eventuell förhandlingsgång måste en ecklesiastikminister redan i dag ha eller åtminstone snabbt bilda sig en mening. Expertutredningens slutbetänkande lär skola föreligga i början av år 1968, d. v. s. om några månader. Allmänt spekuleras det om att en parlamentarisk utredning eller kommitté därefter skall tillsättas.
</seg>
  <seg>
Jag skulle ha velat fråga herr Palme, om han har någon mening om en sådan kommitté, eller om han föredrar att vänta och se till oktober 1968, efter riksdagsmannavalet. Måhända kan den bittra kalken då gå ifrån honom. Men som sagt: Vilken är ecklesiastikministerns inställning i principfrågan om vem som förhandlar för vem?
</seg>
  <intro>
Herr LORENTZON (vpk):
</intro>
  <seg>
Herr talman! Tryggheten har i dag blivit ett honnörsord i vårt land. Vi har trygghet för folkpensionärerna, för barnfamiljerna, och för de handikappade, tryggheten i sysselsättningen för att nu nämna några exempel. Trygghet i föränderlighetens samhälle myntades för några år sedan av landets statsminister.
</seg>
  <seg>
Parollen talade till oss från massor av affischer. Även om denna paroll kanske inte slog så bra bland de arbetslösa, undersysselsatta och i alltför stor utsträckning lågavlönade norrlänningarna, verkade kanske parollen mera realistisk bland befolkningen i södra och
</seg>
  <note>
Nr 41 137
</note>
  <seg>
Allmänpolitisk debatt
</seg>
  <seg>
mellersta Sverige. Strukturrationaliseringarna hade ännu inte satt i gång på allvar med hundratals, ja tiotusentals friställda löntagare. Därtill gav de stora reformerna som arbetarrörelsen hade tillkämpat sig såsom ATP och grupplivförsäkringen, för att nu nämna några exempel, en bakgrund för trygghetskänslan.
</seg>
  <seg>
Emellertid blev allt med ens förbytt och i flera områden i södra och mellersta Sverige kom rent norrländska förhållanden att bli rådande. Företag nedlades, och de anställda avskedades i en omfattning som man bl. a. på regeringshåll inte trott skulle bli verklighet. Blandekonomin hade ju verkat så utmärkt i många år. Den stora chocken kom vid den skandalartade Hägglundsaffären. Vad man i detta fall kan kritisera regeringen för är att storföretagarna har haft så gott som fria händer. Men den egentliga orsaken till de svårigheter som tornat upp sig är att söka i ekonomins kapitalistiska organisation.
</seg>
  <seg>
När de borgerliga partierna ensidigt inriktar sin kritik mot regeringen för de svårigheter som har uppstått inom landets näringsliv, så är detta endast en avledningsmanöver. De borgerliga partierna är mycket väl medvetna om den omfattande arbetslöshet som i dag existerar i exempelvis Västtyskland, Amerika och Frankrike. Arbetslösheten kan väl knappast socialdemokratiska regeringar lastas för. Orsaken är där liksom här att söka i storfinansens maktställning och ekonomins kapitalistiska organisation.
</seg>
  <seg>
I vårt land har dock socialdemokraterna en stor del av ansvaret för svårigheterna, då de trots 35 år i regeringsställning ännu inte förverkligat samhällets insyn i och kontroll av de privata storföretagen, inte ens det företag där samhället placerat miljoner i lokaliseringsmedel. I dag har otryggheten smugit sig in inte endast bland arbetarna utan även bland tjänstemännen, den äld-
</seg>
</page>
