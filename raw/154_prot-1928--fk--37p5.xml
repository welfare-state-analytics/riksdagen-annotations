<page>
  <note>
Nr 37.
</note>
  <note>
Ang. omorganisation av vägoch vattenbyggnadsväsendet.
</note>
  <note>
(Forts.)
</note>
  <note>
6 Tisdagen den 29 maj f. m.
</note>
  <seg>
skäligen matt, och utskottet ställer ju hela denna fråga på en utredning, varom man faktiskt ej vet var den egentligen kommer att sluta. I själva den centrala frågan har utskottet inte tvekat att till och med ställa hela lösningen ad calendas Graecas. Inte ett ord finnes, som angiver, när egentligen den frågan skall kunna tagas upp till lösning.
</seg>
  <seg>
Hur har nu den kungl. propositionen försökt att avhjälpa de olägenheter, som finnas? Hur har den försökt att realisera de önskemål, som jag nyss erinrade om, nämligen att under enklast möjliga former och med minsta möjliga utsvällning av den statliga administrationsapparaten få bort de väsentliga olägenheterna i det nuvarande tillståndet? Jo, den har resolut föreslagit, att hela distriktsorganisationen slopas, och likaledes, att vägkonsulentinstitutionen slopas. I stället för denna dubbelorganisation skulle anordnas en enda organisation med en vägingenjör för vart län, placerad i dess länsstad och tillgänglig för de väghållningsskyldiga i den fulla utsträckning, som behöves. Dessa vägingenjörer, som tilkomma i varje län, har man i huvudsak satt på en avlöning med fast lön. Vägingenjörerna ha tilldelats hela den löpande platskontrollen, d. v. s. allt, som behöves för det lokala arbetet. För att undgå den oförnekliga risk, som finnes, om ett helt läns angelägenheter ligga i en enda mans hand, nämligen att utvecklingen inom det länet kan bli ensidig eller felaktig — ingen människa är ofelbar, och även den skickligaste ingenjör har sina små hobbies — för att tillgodose, säger jag, att denna utveckling ej blir ensidig eller felaktig, har man för hela landet anordnat en inspektion av 3 stycken centralt placerade väginspektörer, vilka ha att i samförstånd med länsstyrelserna tillse, att utvecklingen går efter sunda och riktiga linjer. Dessutom har man vid sidan av dessa 3 väginspektörer tillsatt en broinspektör för att tillgodose ett önskemål, som sedan länge gjort sig gällande, att få själva broarbetet, vilket fordrar specialutbildning, borttaget från den mera allmänt utbildade vägteknikern och lagt i erfarna, specialutbildade händer.
</seg>
  <seg>
Detta är den organisation, som man har föreslagit. Man har ersatt de 29 för närvarande använda distriktsingenjörerna och vägkonsulenterna med 23 vägingenjörer. Man har tillskapat 3 väginspektörer för att tillgodose det statliga intresset i vägfrågans utveckling — statsbudgeten bidrager ju för närvarande med över hälften av alla kostnaderna för vägväsendet. Men i övrigt har man lämnat hela organisationen orubbad, och den centrala organisationen, vägoch vattenbyggnadsstyrelsen, har inte förändrats med större antal än två personer.
</seg>
  <seg>
Jag skulle vilja påpeka, att angående dessa linjer, varpå alltså Kungl. Maj:ts proposition är byggd, föreligger praktiskt taget fullständig enighet på alla händer. Av hörda myndigheter finnes det i huvudsak ingen, som i dessa punkter har kunnat eller velat angiva några andra linjer än just dessa. Och det förefaller då egendomligt, om man inför dessa enkla linjer ej nu skulle kunna få Da en lösning, som bär försiktighetens men jag tror också klokhetens prägel.
</seg>
  <seg>
Jag skulle i detta sammanhang vilja erinra om ett uttalande, som utskottet fällt i sitt utlåtande, ett uttalande, som jag förmodar är oreflekterat och beror på, att en stor del av utskottets ledamöter ej haft tillfälle att sätta sig in i de förslag, som ha framkommit under tidernas lopp. Utskottet yttrar nämligen, att 1928 års förslag, det som alltså Kungl. Maj:t nu har framlagt, i verkligheten ej skulle vara, som kommunikationsministern har sagt, byggt på 1927 års förslag, utan det skulle i verkligheten vara byggt på 1925 års utdömda förslag. Jag ber att få påpeka, att denna uppfattning kan endast bero på en bristande kännedom om vad 1925, 1927 och 1928 års förslag innebära. 1927 och 1928 års förslag, varom striden nu i huvudsak står, utgöra en grupp för sig, som gå på en annan linje än 1925 års förslag. Jag ber om ursäkt, att jag måste
</seg>
</page>
