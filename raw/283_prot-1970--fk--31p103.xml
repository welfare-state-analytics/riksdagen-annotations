<page>
  <note>
104 Nr 31
</note>
  <note>
Ang. vissa trafiksäkerhetsfrågor
</note>
  <seg>
villiga åtgärder på det sätt som t.ex. skett i de rekommendationer som inför påskhelgen 1970 utfärdats av Landsvägstrafikens samarbetsdelegation. Inom parentes vill jag säga att det i dag har meddelats att en tilläggsrekommendation utfärdats av Landsvägstrafikens samarbetsdelegation.
</seg>
  <seg>
Vi vill utvidga dessa undersökningar till att gälla även t. ex. bussar samt bilar med husvagnar. Olägenheterna för den berörda lastbilstrafiken och näringslivet av en mera omfattande inskränkning i trafiken måste också enligt reservanternas uppfattning närmare undersökas. Först därefter, och om det då visar sig att de frivilliga initiativen inte lett fram till en tillfredsställande ordning, bör samhället ingripa med en tvingande reglering.
</seg>
  <seg>
Det är inte otänkbart att Expressen och redaktör Öjesten lett in den allmänna opinionen på de tankebanorna att lastbilarna är ”åbäken” och helst bör bort från vägarna. Sveriges riksdag har i dag möjligheter att visa sans och måtta i den här frågan genom att rösta för reservation III. Den statistik som Kungl. Maj:t och utskottets majoritet stöder sig på är mycket bristfällig, och från åkerinäringens sida är man helt beredd till rimliga åtaganden, vilket också som jag nyss nämnde i fråga om tilläggsrekommendationen visar. Det gör att frivilliglinjen får en betydande styrka.
</seg>
  <seg>
Jag hemställer således om bifall jämväl till reservation III.
</seg>
  <intro>
Herr SÖRLIN (s):
</intro>
  <seg>
Herr talman! Anledningen till att jag begärt ordet är närmast den att riksdagen under en lång följd av år visat primärkommunerna allt större förtroende. Det har alltså betytt att man från statsmakternas sida hävdat att det är de primärkommunala förtroendemännens uppgift att ordna förhållandena i de olika primärkommunerna på ett rimligt och riktigt sätt. Med dessa utgångspunk-
</seg>
  <note>
Fredagen den 29 maj 1970
</note>
  <seg>
ter har vi från kommunsidan funnit att den i propositionen föreslagna utökade besiktningsskyldigheten för brandfordon icke är berättigad. Vi hävdar likaväl som alla andra att respekten för trafiksäkerheten kräver all möjlig tillsyn från kommunens sida, och att man borde kunna klara den här uppgiften utan ”pekpinnar” från statsmakternas sida. Jag tror också att för de kommunalmän som verkar ute i landets olika kommuner är det en självklar uppgift att se till att de fordon som det här är fråga om får den tillsyn som krävs. Utifrån de utgångspunkterna finner jag ingen rimlig anledning till någon speciell lagstiftning på det här området. Eftersom ett bifall till reservationen vid punkten B i utskottets utlåtande innebär ett bifall till motionerna I: 1180 och II: 1387, ber jag, herr talman, att få yrka bifall till reservationen under punkten B i utskottets utlåtande.
</seg>
  <note>
Häri instämde herr Eskilsson (m).
</note>
  <intro>
Herr PETTERSSON, KARL, (m):
</intro>
  <seg>
Herr talman! I tredje lagutskottets utlåtande nr 52 behandlas Kungl. Maj:ts proposition nr 109 angående vissa trafiksäkerhetsfrågor jämte motioner i ärendet.
</seg>
  <seg>
I propositionen föreslås att den allmänna skyldigheten att inställa fordon och vissa släpvagnar till kontrollbesiktning utsträckes att gälla fordon som är två år gamla. Nu gällande bestämmelser förutsätter en tid om tre år.
</seg>
  <seg>
I motionsparet I: 1167 och II: 1371 från moderata samlingspartiet yrkas att propositionens förslag avslås i denna punkt, så att nuvarande ordning med besiktning av tre år gamla fordon behålles.
</seg>
  <seg>
Den av trafiksäkerhetsverket framlagda statistiken grundar sig framför allt på rön vid besiktning av hyresbilar m. fl. fordon, som redan efter kort tid måste kontrollbesiktigas. Dessa fordon används på ett sätt som väsentligt skiljer sig från normalt bruk, varför
</seg>
</page>
