<page>
  <note>
Tisdagen den 19 januari 1943 f. mm. Nr 3.
</note>
  <unknown>
Do ot
</unknown>
  <seg>
Vid remiss av statsverkspropositionen m. m. (Forts.) riksdag formulerats sålunda: »God samhällsanda och inbördes solidaritet tillhöra vår beredskap likaväl som de materiella maktmedlen.» I tider, då bekymmer och omsorger för den materiella försörjningen äro i särskilt hög grad påkallade och kräva särskilt stort utrymme, bli ofta frågor, som röra folkets andliga hälsa undanskymda och skjutna åt sidan. Därför är också den maning, som jämväl gavs i trontalet, att »vi alla skola vara på vakt mot de upplösningens krafter, som kristiden framkallar», synnerligen befogad. Krig och kris verka demoraliserande och brutaliserande och försvaga känslan för andras rätt.
</seg>
  <seg>
Den värsta och farligaste av de följder, som kriget medför, är kanske när allt kommer till icke det mänskliga lidande, nöden och den materiella förstörelsen utan det förhållandet, att människans moraliska känslighet utplånas. Vi ha under de sista åren och framför allt under det sista året gjort mycket dystra erfarenheter av att detta utplånande drabbat jämväl vårt svenska folk. Vid sidan av svartabörsaffärer ha stölder och överfall, rån, misshandel, förskingring och förfalskning vuxit i en grad, som torde sakna motstycke i vår kriminalhistoria, och dagens kriminalkrönika företer i sanning en mycket dyster bild, där särskilt mörka inslag äro de morddramer, som avlösa varandra litet varstans i vårt land och som komma en och annan att undra över varför det är så lätt att genombryta den taggtråd, som lagstiftningen omgivit enskild mans innehav av vapen med.
</seg>
  <seg>
Under sistförflutna julhelg anmäldes till Stockholmspolisen 15 fall av hustrumisshandel. När man vet, att sådana fall icke anmälas i brådrasket, eftersom man icke vill ge offentlighet åt de intima förhållanden, som råda i ett hem, förstår man, att dessa 15 fall endast voro en del av det verkliga antalet.
</seg>
  <seg>
Vid många av våra truppförband ha på sista tiden krigsrätternas antal vuxit på ett beklämmande sätt, och militieombudsmannens föreliggande berättelse om fjolårets förvaltning företer en ganska dyster tavla av vilket besvär han har haft med så kallade samvetsömma och hurusom värnpliktiga civilarbetare vägrat att utföra något som helst arbete. En har till och med vägrat att hissa svenska. flaggan!
</seg>
  <seg>
I interpellationer i denna kammare framställdes i fjol önskemål om skärpt lagstiftning mot hustrumisshandel och om reviderad djurskyddslag. Vederbörande statsråd lovade att taga all möjlig hänsyn till dessa önskningar, men kristidslagstiftningen lade hinder i vägen för en mera snabb expedition. Denna kristidslagstiftning är till en del sådan, att den direkt undergräver respekten för gällande lag d. v. s. i de fall, när en lag icke står 1 överensstämmelse med den allmänna rättsuppfattningen, m. a. o. vad hederligt folk anser vara rätt eller brott. En fängelsepredikant har nyligen illustrerat detta genom att framhålla, att det faktiskt är så, att den som ger bort ett ägg begår ett brott.
</seg>
  <seg>
Fängelser, sinnesjukhus och alkoholistanstalter äro överfyllda, och jag skulle tro, att kostnaderna för fångarna i närvarande stund gå upp till inemot 30,000 kronor per dag. Det ena med det andra borde väl framkalla allvarliga tankar på huruvida det icke är nödvändigt att så småningom företaga verkligt förebyggande åtgärder mot den tilltagande brottsligheten. Vad man då först kommer att tänka på, innan man går in på ett program om sådana åtgärder, är huruvida de strafformer, som tillämpas, fylla sitt ändamål. Man brukar säga, att straffet har en trefaldig uppgift. Det skall verka vedergällande för brottet, det skall verka förbättrande på brottslingen och det skall verka avskräckande. »Androm till varnagel» heter det ju.
</seg>
  <seg>
För min del tror jag, att tidpunkten är inne för en straffskärpning framför allt för vissa brott. Jag tänker då särskilt på nesligt våld mot minderåriga, rån av åldringar, upprepad hustrumisshandel och grovt djurplågeri. Den som gör sig skyldig till dessa slags brott kommer i regel alltför lindrigt undan.
</seg>
</page>
