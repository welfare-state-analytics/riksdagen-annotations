<page>
  <note>
124 Nr 17
</note>
  <note>
Onsdagen den 24 april 1963
</note>
  <note>
Om tilläggspensionsförsäkringen för företagare och fria yrkesutövare
</note>
  <seg>
något ati invända mot en förutsättningslös utredning.» Herr Ahlkvists uppgift om mitt yttrande är alltså icke riktig. Jag hade därtill fogat att vad vi begär i vår motion just är att undersöka »förutsättningarna» för en sänkning. Jag betraktar detta vara liktydigt med en förutsättningslös undersökning.
</seg>
  <seg>
Herr Ahlkvist säger dessutom att det inte har varit främmande för någon i Nordiska rådet vilken inställning de svenska ungdomsförbunden har haft till denna fråga. Det framgick i varje fall inte av juridiska niomannakommitténs yttrande över motionen. Där sade man helt enkelt att intresset från ungdomens sida inte tycktes vara särskilt stort, och man redovisade i det sammanhanget att det från »övriga länder» inte inkommit något svar — jag minns inte nu om dessa länder var Sverige och Finland, eller kanske Sverige och Norge, det var i alla fall två länder.
</seg>
  <seg>
Det är nog inte riktigt att ungdomsorganisationerna bara avsett att få rösträttsåldern sänkt. Jag har i min hand en kopia av en skrivelse från Sveriges socialdemokratiska ungdomsförbund till författningsutredningen, där man visserligen talar om rösträttsåldern men sedan tillägger: »— — — starka skäl talar för att en lika myndighetsålder införes och att denna sätts lägre än vad som nu civilrättsligt gäller. Pubertetsåldern har sjunkit. En bättre skola har bidragit till ökad allmänbildning och tidigare mognad. Samhällskrav på ansvar reses gentemot tonårsungdomen. 18-åringen betraktas som vuxen i arbetslivet och jämställd med äldre vad beträffar påföljd för lagstridig handling. Vid 19 års ålder anses den manliga ungdomen tillräckligt mogen att förbereda sig för landets för- Svar.»
</seg>
  <seg>
Det är alltså här inte alls fråga om rösträttsåldern utan om myndighetsåldern. Jag vill tillägga att i min motion har jag inte ställt yrkande om annat än myndighetsåldern och således inte gjort någon ovillkorlig sammankoppling med rösträttsåldern. Min motion kan därför icke på något sätt tas som ett uttryck för att jag skulle anse en alldeles nödvändig
</seg>
  <seg>
sammankoppling föreligga. Det är möjligt att de två sakerna måste kopplas ihop — det är bl. a. den saken vi vill få utredd.
</seg>
  <note>
Sedan överläggningen ansetts härmed slutad, gjordes enligt de därunder förekomna yrkandena propositioner, först på bifall till vad utskottet hemställt samt vidare på antagande av det förslag, som innefattades i den vid utlåtandet avgivna reservationen; och förklarades den förra propositionen, som upprepades, vara med övervägande ja besvarad.
</note>
  <note>
Vid förnyad föredragning av första lagutskottets utlåtande nr 19, i anledning av väckt motion om förlängning av preskriptionstiden för borgensåtaganden, bifölls vad utskottet i detta utlåtande hemställt.
</note>
  <note>
Föredrogos ånyo andra lagutskottets utlåtanden:
</note>
  <note>
nr 42, i anledning av väckta motioner om ersättning från den allmänna sjukförsäkringen för kostnader för viss psykologisk samtalsbehandling och rådgivning; samt
</note>
  <note>
nr 43, i anledning av väckt motion om förbud mot försäljning av vissa livsmedelsimitationer.
</note>
  <note>
Vad utskottet i dessa utlåtanden hemställt bifölls.
</note>
  <note>
Om tilläggspensionsförsäkringen för företagare och fria yrkesutövare
</note>
  <note>
Föredrogs ånyo andra lagutskottets utlåtande nr 44, i anledning av väckta motioner om tilläggspensionsförsäkringen för företagare och fria yrkesutövare.
</note>
  <note>
Andra lagutskottet hade till behandling förehaft två inom riksdagen väckta, till lagutskott hänvisade motioner, nr 454 i första kammaren av herr Stefanson m. fl., och nr 647 i andra kammaren av herr Andersson i Knäred m. fl.
</note>
  <note>
I motionerna, vilka voro likalydande, hade hemställts, att riksdagen i skrivelse
</note>
</page>
