<page>
  <note>
Onsdagen den 5 juni 1946 em. Nr 22. 89
</note>
  <seg>
Any. skogsvårdsstyrelsernas organisation m. m. (Forts.) man hörde den förste talaren här i debatten yttra sig om nödvändigheten av frihet och självständighet på detta område, nödgades man ställa frågan: tror herr Sundberg, att skogsägarna kunna komma att klara denna sak utan statlig ledning och medverkan vid de rådslag och åtgärder, som äro erforderliga? För min del har jag den uppfattningen, att propositionen i detta avseende står på verklighetens fasta mark och att det även ur det enskilda skogsbrukets egna synpunkter är nödvändigt, att vad som i propositionen säges om att skogsvårdsstyrelserna blivit »bärare av det allmännas intresse att skogsvårdsoch avverkningspolitiken i landet föres efter kloka och framsynta linjer» skärpes på det sätt som departementschefen har gjort, på nästa sida, där det står, att skogsvårdsstyrelseförordningen bör »giva större utrymme för de statliga myndigheterna att påverka skogsvårdsoch avverkningspolitiken för landet i dess helhet». Jag för min del tror, att detta är den riktiga och ofrånkomliga linjen, om man vill undgå stora olyckor med avseende på avverkningspolitiken — alltså en hård konkurrens och ett allas krig mot alla i ett läge, där en allmän återhållsamhet är av nöden — och om man vill undgå uppslitande strider på detta område.
</seg>
  <seg>
Vad beträffar de bägge anföranden, som här hållits, kan jag inte underlåta att bekänna att de, trots de riktiga synpunkter de i vissa avseenden innehöllo, ge mig anledning att påminna om det gamla ordet att den, som Herren vill förgöra, slår han med blindhet. Detta gäller såväl när herr Sundberg gjorde sig till tolk för självständigheten och friheten på detta område som när herr Tjällgren, med bortseende från att det här dock är fråga om det enskilda svenska skogsbruket, framställde sitt yrkande på att skogsvårdsavgifterna skola avskaffas. För min del har jag under den tid, då vi haft de gamla skogsvårdsavgifterna, som baserats på skogsaccistaxeringen, sökt verka för den tanken att man, då konjunkturerna äro bättre och rotvärdet högre, borde ta ut en extra skogsvårdsavgift. Det är väl ändå rimligt att en viss del av skogens avkastning återbäres till uppbyggande av det framtida skogsbeståndet. Man måste räkna med att exempelvis en del av hemmansskogsbruket tyvärr är hårt skuldbelastat — det är en av konsekvenserna av den svenska skogens nuvarande fördelning på olika ägaregrupper — och när detta rotvärde kan skördas har man många andra hål att stoppa i. Därför gör man 1 många fall inte så mycket annat åt skogsvården — och kan i en del fall inte göra det än vad som genom det allmännas försorg blir gjort. Det är därför en rimlig fordran att skogsbruket självt på det ena eller andra sättet blir i tillfälle att återbörda en del av rotvärdesavkastningen till skogsproduktionens främjande.
</seg>
  <seg>
Herr Tjällgrens linje kan inte medföra någon annan konsekvens än att det inflytande, som det enskilda skogsbruket vill behålla, den självständighet och frihet, som det här slår vakt om, med en naturlags nödvändighet komma att gå förlorade. Ty där man icke gör några insatser i den ena eller andra formen kan man heller inte få så värst mycket att säga till om.
</seg>
  <seg>
Det är på två punkter jag har vissa reflexioner att knyta till det föreliggande utskottsutlåtandet. Först och främst gäller det kompetensfordringarna för skogsvårdsstyrelseledamöter. Jag har lagt märke till att utskottet av någon anledning har bemödat sig om att använda andra ord än departementschefen. Departementschefen säger, att till ordförande och ledamöter böra utses »kompetenta personer med tillräcklig auktoritet». Och vidare heter det: » Vid personvalet måste därför största avseende fästas vid erfarenhet och kunnighet i skogsbruk och skogsvård.» Men utskottet har gått på en annan linje. Så vitt jag kan finna har utskottet inte understrukit vad departementschefen sagt, utan har i stället betonat, att »vid personvalet bör tillses att styrel-
</seg>
</page>
