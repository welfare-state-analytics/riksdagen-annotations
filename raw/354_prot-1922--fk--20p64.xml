<page>
  <note>
Onsdagen den 29 mars.
</note>
  <note>
Ar: A
</note>
  <note>
oa
</note>
  <intro>
Herr Rune:
</intro>
  <seg>
Herr greve och talman, mina herrar! Jag har blivit uppkallad av den siste ärade talaren. Han vill inlägga i bankoutskottets uttalande den meningen, att utskottet icke skulle vara angeläget om att bevara vår kronas värde och att de, som skulle ställa sig på utskottets sida, icke skulle ha något sådant intresse. Jag tror, att den siste ärade talaren har rätt, när han säger, att praktiskt taget alla nu äro ense om, att det är mycket lyckligt, och att man gläder sig över, att vår krona verkligen har fått det värde, som den har. Men det är en sak. En annan sak är, att man nu på förhand skall göra ett bestämt uttalande och därmed binda riksbanksledningen vid en bestämd finanspolitik. Jag kan för min del icke förstå att anledning föreligger att göra det. Far riksbanksledningen i det fallet lyssnat på det talet, som uppstått därom, att man icke skulle hålla valutans värde uppe? Har riksbanksledningen skött detta så, att vår valuta är mindre värd eller i allmänhet icke kan mäta sig med den valuta, som i dessa tider står sig bäst i värde? Nej ingalunda. Då synes det mig, att man i detta hänseende icke bör visa någon misstro mot riksbanksledningen. Vi veta, att vår valuta har den bästa ställning, som över huvud taget någon valuta har. Då frågar Jag: är det då anledning eller rimligt, att motionär och reservanter säga ungefär som så: vi äro icke säkra på, att icke riksbanksledningen ändå skall låta valutan gå tillbaka och icke göra vad den kan för att hålla valutan uppe. Vi ha trots allt en viss misstro mot riksbanksledningen, och därför äro vi tvungna att säga ifrån och giva direktiv, så att riksbanksledningen är bunden. Jag tror icke, att man har anledning att föra det resonemanget. Men så säga reservanterna och motionären: vad gör det för skada, för den händelse riksdagen nu uttalar detta, som den siste ärade talaren sade, att vi alla äro eniga om? Jo, det är den faran, att man vet bra mycket mindre nu, än litet längre fram, huru förhållandena äro den 15 maj, då den tid utgår, när denna sak skall slutligt behandlas. Jag tror, att det är ganska klokt av riksdagen att, när riksdagen icke har anledning att tro, att vederbörande skola gå någon annan väg, än riksdagen vill, icke fatta ett förhandsbeslut, som kan vara ganska vanskligt och verkligen kan ha vittgående konsekvenser, om vilka man för närvarande vet bra nog litet. Under sådana förhållanden anser jag det vara oklokt, om riksdagen i dag giver ett sådant kategoriskt direktiv. Man kan i detta fall, för så vitt jag förstår, förvänta, att riksbanksledningen fortgår på den väg den hittills gått, och om icke någon märkvärdig händelse inträffar, får man väl antaga, att resultatet blir, att vår valuta den 15 maj står lika bra som nu. Det veta vi dock inte, och då jag icke tror, att det är klokt, att riksdagen i detta fall så långt förut under dessa svåra tider går fram och binder sig, skall jag be att få yrka bifall till utskottets hemställan. Jag skall därvid i allt fall särskilt betona, att häri icke ligger någon som helst önskan från min sida om, att valutans värde skall sjunka, utan det är helt enkelt av försiktighetsskäl, som jag gör detta yrkande, och jag ber att få uttala den förhoppningen, att det skall visa sig, att vår valuta är lika bra och lika god den 15 maj som nu.
</seg>
  <note>
Första kammarens protokoll 1922. Nr 20. 5
</note>
  <note>
Nr 20).
</note>
  <note>
Om befrielse för riksban ken från skyldighet att inlösa sedlar med guld. (Forts.)
</note>
</page>
