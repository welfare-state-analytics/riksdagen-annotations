<page>
  <note>
12 Nr 19.
</note>
  <note>
Lördagen den 21 maj 1949 fm.
</note>
  <unknown>
Ang. statens låneverksamhet för den mindre skeppsfarten.
</unknown>
  <seg>
nistiska partiet ändrat mening och intagit en negativ ståndpunkt i denna fråga.
</seg>
  <seg>
Jag kan inte förstå hur herr Lindström kan komma till en sådan uppfattning. Det kommunistiska partiets motion innebär ingenting annat än att vi anse, att vanlig kutym och praxis skall tillämpas också i detta fall. När en fråga har hänskjutits till en utredning, är det ju allmän kutym, att man inte fattar ett beslut i denna fråga om en utvidgad eller en omorganisation förrän utredningen har slutfört sitt arbete. Här har utskottet gått på en annan linje, och det är mot detta som vi från kommunistiskt håll ha reagerat och därför yrka på att utredningen i första hand skall göras klar.
</seg>
  <seg>
Därtill kommer sedan frågan, om man kan anse en utvidgning av stridskrafterna i luften vara så effektiv för Sveriges försvar. Det är väl ingalunda säkert att flyget i ett eventuellt kommande krig för vår del kommer att spela den stora roll, som man, utan att utredningen har yttrat sig om den saken, tänker sig. Flyget kan måhända nedkämpas ganska fort, medan däremot i vår kuperade terräng de levande stridskrafterna kunna hålla sig ganska länge och därmed bli en effektiv styrka i försvaret för Sverige.
</seg>
  <seg>
Jag vill med detta, herr talman, tillbakavisa påståendet, att det kommunistiska partiet har ändrat ståndpunkt. Vi ha endast velat följa principen att då en utredning tillsatts denna skall få arbeta färdigt, innan man fattar beslut.
</seg>
  <seg>
Sedan överläggningen ansetts härmed slutad, gjordes enligt därunder förekomna yrkanden propositioner, först på bifall till samt vidare på avslag å vad utskottet i det under behandling varande utlåtandet hemställt; och förklarades den förra propositionen, som upprepades, vara med övervägande ja besvarad.
</seg>
  <unknown>
Föredrogos ånyo statsutskottets utlåtanden:
</unknown>
  <unknown>
nr 158, i anledning av Kungl. Maj:ts proposition angående fortsatt disposition
</unknown>
  <unknown>
av vissa äldre reservationsanslag under fjärde huvudtiteln m. m.;
</unknown>
  <unknown>
nr 159, i anledning av Kungl. Maj:ts proposition angående bestridande av vissa kostnader från anslaget till oförutsedda utgifter; och
</unknown>
  <unknown>
nr 160, i anledning av Kungl. Maj:ts proposition angående beredskapsstat för försvarsväsendet för budgetåret 1949/50.
</unknown>
  <unknown>
Vad utskottet i dessa utlåtanden hemställt bifölls.
</unknown>
  <unknown>
statens låneverksamhet för den
</unknown>
  <unknown>
mindre skeppsfarten.
</unknown>
  <unknown>
Ang.
</unknown>
  <unknown>
Föredrogs ånyo statsutskottets utlåtande nr 161, i anledning av väckta motioner om ändrade lånevillkor för statens låneverksamhet för den mindre skeppsfarten.
</unknown>
  <unknown>
I två motioner, väckta den ena inom första kammaren av herrar Mannerskantz och Carl Eric Ericsson (1: 212) och den andra inom andra kammaren av herrar Staxäng och Hagberg i Malmö (II: 178), hade hemställts, att riksdagen måtte i skivelse till Kungl. Maj:t anhålla, att Kungl. Maj:t måtte framlägga förslag till ändrade lånevillkor för statens låneverksamhet för den mindre skeppsfarten i huvudsaklig överensstämmelse med i motionerna angivna riktlinjer.
</unknown>
  <unknown>
Utskottet hade i det nu föredragna utlåtandet av angivna orsaker hemställt, att motionerna I: 212 och II: 178 icke måtte till någon riksdagens åtgärd föranleda.
</unknown>
  <intro>
Herr ERICSSON, CARL ERIC:
</intro>
  <seg>
Herr talman! Herr Mannerskantz och jag ha i denna kammare motionerat om ändrade lånevillkor för statens låneverksamhet för den mindre skeppsfarten. Statsutskottet har hemställt att motionen icke måtte till någon riksdagens åtgärd föranleda.
</seg>
  <seg>
Utskottet har grundat sitt ståndpunktstagande på ett uttalande av kommerskollegium, som alltså intagit samma ståndpunkt som utskottet. Kommerskollegium har i sin ordning stött sig på ett
</seg>
</page>
