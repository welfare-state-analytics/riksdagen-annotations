<page>
  <note>
Tisdagen den 14 december 1965 fm.
</note>
  <note>
Nr 41 81
</note>
  <note>
Svar på fråga ang. en enhetlig planering av utvecklingen inom olika näringsgeo-
</note>
  <note>
grafiska områden
</note>
  <intro>
Fru KRISTENSSON (h):
</intro>
  <seg>
Herr talman! Jag känner mig föranlåten att tacka statsrådet för detta litet utförligare svar. Jag inser att myndigheterna inte kan trolla utan får rätta mun efter matsäcken, men jag tycker att läget motiverar exceptionella åtgärder. Jag vet mycket väl att dessa kemiska och botaniska institutioner har färdigställts, men som jag nämnde möjliggör de endast att 300 studerande får sin utbildning förlagd till Frescati — det är inte någon särskilt hög siffra.
</seg>
  <seg>
Om jag inte minns fel var det meningen att planeringen av den stora samhällsvetenskapliga institutionen skulle göras i sådan takt att institutionen skulle kunna tas i bruk 1967. Såvitt jag förstår kommer dessa planer inte att kunna realiseras.
</seg>
  <seg>
Man har alltså inte kunnat påskynda utvecklingen utan i stället fått finna sig i en försening av den planering som från början var tänkt, och det tycker jag är att beklaga.
</seg>
  <note>
Härmed var överläggningen slutad.
</note>
  <note>
$ 4
</note>
  <note>
Svar på fråga ang. en enhetlig planering av utvecklingen inom olika näringsgeografiska områden
</note>
  <note>
Ordet lämnades på begäran till
</note>
  <intro>
Chefen för inrikesdepartementet, herr statsrådet JOHANSSON, som yttrade:
</intro>
  <seg>
Herr talman! Herr Larsson i Borrby har frågat mig, om jag är beredd vidtaga åtgärder så att tendensen att olika statliga institutioner genom skilda åtgärder — såsom inskränkningar och nedläggningar — som orsakar utarmning av ett näringsgeografiskt område, ersättes med en planering, som medför en positiv helhetssyn på ifrågavarande områdes utveckling.
</seg>
  <seg>
Jag har uppfattat herr Larssons fråga på det sättet, att han vill ta upp proble-
</seg>
  <seg>
met hur olika åtgärder som kan påverka en regions utveckling skall kunna bedömas med utgångspunkt i en gemensam uppfattning om regionens förutsättningar och behov. Jag vill då erinra om det beslut angående riktlinjer för en aktiv lokaliseringspolitik, som fattades av fjolårets riksdag. I propositionen betonades mycket starkt behovet av samordning i tid och rum av lokaliseringsverksamheten och andra samhällsplanerande åtgärder, så att insatserna på olika områden kan ge en samlad effekt för en orts eller bygds utveckling. Detta uttalande gäller naturligtvis även offentlig verksamhet. På planeringsråden och länsstyrelserna har lagts uppgiften att leda en aktiv planering, där man bl. a. eftersträvar en avvägning av olika regionala intressen i fråga om samhälleliga serviceanordningar och annan offentlig verksamhet samt upprättar konkreta förslag och samordnade handlingsprogram för den regionala utvecklingen. Avgörandet måste dock som regel ankomma på centrala myndigheter — i viktigare fall på Kungl. Maj:t — som därvid också har att bedöma verksamhetens angelägenhetsgrad ur samhällsekonomiska och andra rikssynpunkter.
</seg>
  <note>
Vidare anförde
</note>
  <intro>
Herr LARSSON i Borrby (cp):
</intro>
  <seg>
Herr talman! Jag ber att få tacka statsrådet för svaret.
</seg>
  <seg>
De principer som omnämnes i svaret är efter vad jag kan förstå väl formulerade. Jag har ingenting att invända mot definitionen eller mot dessa principer. Vad som ger anledning till viss oro är väl frågan om hur dessa fullt riktiga principer skall kunna effektueras. Jag tar mig friheten att med utgångspunkt från svaret förmoda att planeringsråden på detta område skall kunna få allt större uppgifter och inflytande. Det ligger också en viss trygghet i att centrala
</seg>
</page>
