<page>
  <note>
Onsdagen den 16 april 1958 fm.
</note>
  <note>
Nr 14 57
</note>
  <note>
Ang. statschefens ställning i en modern parlamentarisk demokrati
</note>
  <note>
och förklarade sig finna propositionen på bifall till utskottets hemställan vara med övervägande ja besvarad.
</note>
  <note>
Herr Mannerskantz begärde votering, i anledning varav uppsattes samt efter given varsel upplästes och godkändes en omröstningsproposition av följande lydelse:
</note>
  <note>
Den, som bifaller vad allmänna beredningsutskottet hemställt i sitt utlåtande nr 14, röstar
</note>
  <note>
Ja;
</note>
  <note>
Den, det ej vill, röstar
</note>
  <note>
Nej;
</note>
  <note>
Vinner Nej, antages det förslag, som innefattas i den vid utlåtandet avgivna reservationen.
</note>
  <note>
Sedan kammarens ledamöter intagit sina platser samt voteringspropositionen ånyo upplästs, verkställdes till en början omröstning genom uppresning. Herr talmannen förklarade, att enligt hans uppfattning flertalet röstat för ja-propositionen.
</note>
  <note>
Då emellertid herr Eriksson begärde rösträkning, verkställdes nu votering medelst omröstningsapparat; och befunnos vid omröstningens slut rösterna hava utfallit sålunda:
</note>
  <note>
Ja — 119; Nej — 13.
</note>
  <note>
Därjämte hade 9 ledamöter tillkännagivit, att de avstode från att rösta.
</note>
  <note>
Vidkommande motiveringen, yttrade nu vidare herr talmannen, hade yrkats dels att utskottets yttrande skulle godkännas, dels ock att nämnda yttrande skulle utgå.
</note>
  <note>
Därefter gjordes propositioner enligt dessa båda yrkanden; och förklarades propositionen på godkännande av utskottets yttrande vara med övervägande ja besvarad.
</note>
  <note>
Ang. statschefens ställning i en modern parlamentarisk demokrati
</note>
  <note>
Föredrogs ånyo konstitutionsutskottets utlåtande nr 14, i anledning av väck-
</note>
  <note>
ta motioner om en förutsättningslös utredning angående statschefens ställning i en modern svensk parlamentarisk demokrati.
</note>
  <note>
I de till konstitutionsutskottet hänvisade motionerna, nr 79 i första kammaren av herr Dahl m. fl. och nr 49 i andra kammaren av herr Spångberg m. fl. hade hemställts, att riksdagen i skrivelse till Kungl. Maj:t måtte anhålla, att 1954 års författningsutredning även måtte få till uppgift att genomföra en förutsättningslös utredning angående statschefens ställning i en modern svensk parlamentarisk demokrati, omfattande både de konstitutionella och de representativa sidorna av skilda system.
</note>
  <note>
Utskottet hade i det nu ifrågavarande utlåtandet yttrat bland annat:
</note>
  <note>
»Enligt utskottets bedömning faller — — — under författningsutredningens redan givna uppdrag att i viktiga delar ompröva jämväl statschefens ställning i en modern parlamentarisk demokrati. Med hänsyn härtill får konstitutionsutskottet, som inhämtat att författningsutredningens arbete kan beräknas bli slutfört under år 1959, avstyrka skrivelse till Kungl. Maj:t med begäran om utredning i motionernas syfte.
</note>
  <note>
Utskottet hemställer, att motionerna I: 79 och II: 49 måtte anses besvarade genom vad utskottet ovan meddelat.»
</note>
  <intro>
Vid utlåtandet hade fogats ett särskilt yttrande av herr Hallén, som anfört följande:
</intro>
  <seg>
»Jag biträder till alla delar utskottets motivering, men har velat anmäla, att jag i klarhetens intresse hellre sett, att utskottet i sin kläm använt den sedvanliga formen för avslag.»
</seg>
  <note>
Reservationer hade avgivits
</note>
  <note>
1) av herrar Pettersson i Norregård, Sveningsson, Fritiof Karlsson, Axel Emanuel Andersson och Braconier, vilka ansett, att utskottet bort hemställa, att motionerna I: 79 och II: 49 icke måtte till någon riksdagens åtgärd föranleda;
</note>
  <note>
2) av herrar Dahl, Spångberg och Svensson i Ljungskile, vilka ansett, att
</note>
</page>
