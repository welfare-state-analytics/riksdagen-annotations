<page>
  <note>
Onsdagen den 6 november 1957 em.
</note>
  <seg>
från en sådan opposition ha blivit i ett läge, där man kunnat påvisa att en borgerlig finansminister hade räknat fel på en miljard? Låt oss tänka oss herr Sträng som oppositionens talesman. Jag är ganska övertygad om att de hovsamma erinringar, som i varje fall i denna kammare i dag har framställts mot denna felbedömning, i en dylik situation skulle ha kommit att te sig som rena västanfläktar emot den rasande storm, som en socialdemokratisk opposition i denna kammare skulle, måhända med full rätt, ha satt i scen mot en finansminister, som hade gjort sig skyldig till någonting dylikt.
</seg>
  <seg>
Men jag gjorde också en annan reflexion. Finansministern — jag kommer tillbaka till detta — talade om vilken svårhanterlig materia, som det här är fråga om, och han underströk hur stora utsikterna är för felbedömningar. Det är riktigt. Men när han kom in på konjunkturinstitutets motsvarande bedömningar omvandlades hans attityd. När konjunkturinstitutet har gjort sina bedömningar i år har där uppenbarligen inte funnits något utrymme för några fel. Då har allting varit gott och väl, tydligen därför att konjunkturinstitutet har ansett sig kunna konstatera vissa betydelsefulla tecken på en återvunnen samhällsekonomisk balans. Det är ingen riktig överensstämmelse, tycker jag, mellan finansministerns ståndpunktstaganden i dessa båda fall. Är det så svårt att göra bedömningar, innan man upprättar en statsbudget, vilket det naturligtvis är, så tror jag nog att det är lika svårt att göra de riktiga bedömningarna i en konjunkturöversikt. Jag tror, att vi har anledning att denna gång liksom tidigare ta konjunkturinstitutets bedömningar och utsagor med all respekt men också med en ganska stor nypa salt.
</seg>
  <seg>
Under denna överläggning har flera talare gjort intressanta och ingående analyser av det ekonomiska läge, i vilket vi befinner oss. Man har talat om statsskuldens ansvällning. Jag skall inte upprepa de siffror, som har kommit till synes, men när man resonerar med folk om dessa ting, får man ibland den upp-
</seg>
  <note>
Nr 24 95
</note>
  <seg>
Ang. regeringens politiska program fattningen att människorna många gånger inte har gjort riktigt klart för sig vad som egentligen sker i dessa sammanhang. Jag tror det var herr Ewerlöf som erinrade om att statsskulden det senaste budgetåret hade ökat med 1 380 miljoner kronor. Vi reagerar ju inte så särskilt starkt för dessa astronomiska tal numera, men jag tycker i alla fall, att det är en ganska anmärkningsvärd siffra.
</seg>
  <seg>
Hur ter sig nu utsikterna framöver i detta dock ganska väsentliga ämne, Vi har passerat ett kvartal på det nya budgetåret — månaderna juli, augusti och september. Hur mycket har riksgäldskontoret sett sig nödsakat att låna upp under dessa tre första månader av det nya budgetåret, för att hålla det hela i gång? 887 miljoner, mina damer och herrar, på tre månader! Hur mycket nödgas riksgäldskontoret låna upp under återstoden av innevarande år? Man går ut ifrån såsom en ofrånkomlig nödvändighet att under dessa veckor fram till 1 januari låna upp en liten slant på 1100 miljoner. Det betyder, att vi under första halvan av nu löpande budgetår har lånat upp omkring två miljarder. Det är inom parentes dubbelt så mycket som hela den svenska riksbudgetens omslutning det år, då jag kom in i riksdagen.
</seg>
  <seg>
Vi lånade upp, som jag sade, 887 miljoner under första kvartalet av det nu löpande budgetåret. Vi lånade upp 182 miljoner under motsvarande tid i fjol. Något särdeles övertygande vittnesbörd om balans i affärerna tycker jag knappast denna sammanställning lämnar. Men man skulle kunna gå vidare i detta ämne, Vad betyder en upplåning i år av den omfattning som jag här har skildrat och som vi är nödsakade till att göra? Det betyder, herr talman, såvitt jag vågar bedöma saken, att statsskulden vid årsskiftet kommer att ligga mycket nära siffran 19 miljarder
</seg>
  <seg>
kronor. Möjligen har den siffran då överskridits. Hur skall dessa pengar
</seg>
  <seg>
skaffas? Kan dessa pengar lånas upp i marknaden i form av vad man brukar kalla äkta pengar? Med all sannolikhet inte. Genom räntehöjningen finns det
</seg>
</page>
