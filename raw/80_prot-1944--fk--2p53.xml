<page>
  <note>
54 Nr 2, Måndagen den 17 januari 1944 fm.
</note>
  <seg>
Statsverkspropositionen m. m. (Forts.) denna kammare, professor Wahlund, finns det anledning att erinra om att han 1 senast utkomna Social årsbok på ett enligt min mening lysande sätt klarlagt landsbygdens skolproblem och skolbehov samt fäst uppmärksamheten på den fruktansvärda orättvisa, som för närvarande drabbar alla dem som icke råka bo i läroverksstäder eller som överhuvud taget ha sitt hem så långt borta, att de måste ha inackordering i skolstaden. Kom i håg, herr talman, att lågt räknat är inackorderingsavgifien för närvarande i en svensk läroverksstad 1200 kronor om året! Är det någon här i kammaren som ett ögonblick föreställer sig, att en småbonde, en arbetare eller överhuvud taget vanligt folk ha råd att i inackorderingsavgifter betala 1 200 kronor om året ens för ett barn, än mindre om det skulle vara för flera? Därmed är i själva verket fingret satt på den ömma och den springande punkten, nämligen frågan om hur man skall möjliggöra. för dem som ha verkliga studieanlag att få komma till läroverksstäderna och bedriva sina studier utan sådana kostnader, som för närvarande göra det omöjligt för det stora och övervägande flertalet av det svenska folket att tänka på fortsatt bildning och utbildning för sina barn. Detta är — och däri ger jag professor Wahlund fullständigt rätt — frågans kärnpunkt i vad det gäller lösningen av landsbygdens skolproblem. Vi få med andra ord lov att sörja för att det i största och generösaste omfattning skapas inackorderingsoch skolhem i läroverksstäderna för begåvade landsbygdsbarn, vilka själva icke ha. möjlighet att bestrida inackorderingskostnaderna. Går man till väga på det sättet, har man enligt min tanke löst frågan om landsbygdsbarnens fortsatta skolgång efter folkskolan på ett förnuftigt sätt.
</seg>
  <seg>
Jag måste därför beklaga, att denna utredning efter fyra år försatt oss i den situationen, att samtidigt som skoldebatten ute i landet blir livligare och livligare och allt vidare kretsar delta däri, börjar man ana och förstå, att de utredningsresultat, som vi ha att förvänta, komma att väsentligen gälla anknytningsfrågor, läroverksfrågor o. s. v., men icke det stora och avgörande problemet om en verklig, för lång tid framåt bestående förstärkning av den svenska folkskolan.
</seg>
  <seg>
Jag vet mycket väl jag har personligen talat med ecklesiastikministern om dessa ting — att herr Bagge har ett personligt intresse för att komma till rätta med många av dessa problem. Därför beklagar jag så mycket livligare, att uppläggningen har blivit sådan, att när resultatet ligger på bordet, skall det rivas upp igen. Debatten får då tagas upp från början igen, och vi stå och stampa ungefär där vi stodo, när 1940 års utredningskommitté tillsattes.
</seg>
  <seg>
Efter denna utvikning, som var naturlig, eftersom jag talat om den mastodontkommitté, som ställts i utsikt för norrlandsfrågornas vidkommande, kanske även jag får säga ett par ord om den säregna situation, som uppstått i Västernorrlands län på arbetsmarknaden. Min vän herr Näsström har redan frambhållit hurudant läget är, och jag skall icke upprepa hans synpunkter, utan endast komplettera dem i ett stycke.
</seg>
  <seg>
Det är enligt min tanke alldeles orimligt, att de offentliga organen — länsarbetsnämnd, länsstyrelse o. s. v. icke få varsel från de stora industrierna om när dessa tänka stänga, utan dessa organ helt plötsligt ställas inför stängningsåtgärden och således icke få tid och rådrum att vidtaga nödiga förberedande åtgärder. Jag skulle önska att de departementschefer, som närmast ha med dessa industrier att skaffa, erinrade vederbörande om deras naturliga plikt och skyldighet att i tid varsko myndigheterna om den tidpunkt, det datum, när de ämna stänga. Det synes mig nämligen icke vara förenligt med normal social ansvarskänsla och med en god ordning på detta område att vederbörande resonera på det sättet: »Nu stänga vi, därför att det passar oss; de arbetslösa få de offentliga organen omedelbart ta hand om.» I stället måste
</seg>
</page>
