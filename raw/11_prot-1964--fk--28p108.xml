<page>
  <note>
Onsdagen den 27 maj 1964 em.
</note>
  <note>
Nr 28 109
</note>
  <note>
Ang. ändrade grunder för den frivilliga arbetslöshetsförsäkringen
</note>
  <seg>
bidraget till 50 procent, som herr Geijer talat för, hade vi fått öka den statliga insatsen ännu mera och jag vet inte vilket belopp det då hade kunnat röra sig om. Jag förmodar att det hade behövts ytterligare 10—15 miljoner kronor. Vi har självfallet diskuterat detta, och i och för sig förstår jag herr Geijer, ty om man nu skulle kunna utvinna vad man avser med dena försäkring, att få ett skydd för kassamedlemmarna på upp till en inkomstförlust om 530—060 kronor, då behöver man komma upp till de 40 kronorna som är maximigräns, och jag tror att det är en betydande påfrestning på kassamedlemmarna om man genom avgifter skall möjliggöra en sådan höjning.
</seg>
  <seg>
Men då kan vi inte bortse från att vi har ett betydande antal medlemmar i arbetslöshetskassorna som har ett mycket lägre belopp för att de inte orkar med att bära avgifter som är alltför betungande. Då inställer sig frågan hur man skall kunna ge ett stöd åt framför allt de sämst ställda kassorna. Det finns ju fonderade medel på omkring 9 miljoner som här kunde ställas till förfogande och som ger oss möjlighet att ge särskilt stöd till de arbetslöshetskassor där man har den mest omfattande arbetslösheten och således den största påfrestnirgen samt följaktligen i allmänhet också de högsta avgifterna. Vi har därmed skapat ett utrymme för att under de tre närmaste åren använda cirka 3 miljoner kronor årligen och på det sättet skapa bättre förutsättningar för de kassor som har det besvärligast. Jag tycker att i detta läge, där man hade att välja mellan att gå över till ett grundstatsbidrag på 50 procent för att möjliggöra att de kassor som ligger längst framme i fråga om ersättningsbelopp skulle kunna gå upp till maximibeloppet och ett stöd åt de sämst ställda kassorna har vi valt den senare vägen. Det utesluter ju inte att vi självfallet så snart det visar sig möjligt tar upp och prövar den hemställan som
</seg>
  <seg>
gjorts från utskottets sida även vad gäller grundstatsbidraget.
</seg>
  <seg>
Allmänt sett skulle jag bara vilja säga att jag anser att detta är ett betydelsefullt steg för att klara arbetslöshetsproblemet vid korttidsarbetslöshet och i vissa situationer där våra kassor hittills har spelat en betydelsefull roll. Det blir ännu mera betydelsefullt när man så småningom kommer upp till belopp som i det närmaste helt täcker inkomstbortfallet. Men ingenting är som det nyss sades här så bra att det inte kan bli bättre, och vi får undan för undan söka förbättra den reform som vi nu är i färd med att diskutera.
</seg>
  <intro>
Herr HÖBINETTE (h) kort genmälce:
</intro>
  <seg>
Herr talman! Detta var i viss mån en besvikelse för mig, ty jag har alltid känt herr statsrådet som en kämpaglad herre, och nu trodde jag att jag hade fått ett synnerligen bra stöd och att vi skulle kunna göra något med detta. Men det visar sig att LO:s makt är alltför stor i detta hus, så att man kan inte lita på ett stöd längre.
</seg>
  <seg>
Nu till detta med August Palm. Det är klart att jag när jag läste denna proposition hade för mig att herr statsrådet varit hemma om eftermiddagarna och grubblat på detta så utförligt att det inte fanns några dumheter i det och att man därför inte skulle behöva tänka om.
</seg>
  <seg>
När det gäller det resonemang som båda herrarna för, både herr statsrådet och herr Geijer, som säger att det är så besvärligt — framför allt herr Geijer säger det — att ge tillsynsmyndigheten rätt att i vissa speciella fall medge ersättning för enstaka dagar — det skulle vara för komplicerat för att över huvud taget vara realistiskt — så skulle jag vilja fråga: Är det mera realistiskt att ha denna förbudsparagraf som nu står här? Jag skulle tro att det är betydligt svårare att förbjuda en sådan här sak än att ge ett medgivande. Det står här
</seg>
</page>
