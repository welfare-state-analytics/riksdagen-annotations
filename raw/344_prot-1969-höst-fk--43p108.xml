<page>
  <note>
Onsdagen den 17 december 1969
</note>
  <note>
Nr 43 109
</note>
  <note>
Om åtgärder till förbättring av handelsbalansen och förstärkning av guldoch
</note>
  <seg>
den frågan nu, eftersom detta inte är min debatt, men jag vill säga och vill ha sagt — vad herr Hernelius just har framhållit — att vad regeringen och herr utrikesministern inte nämnt är, att ni har dragit tillbaka representationen i Sydvietnam.
</seg>
  <seg>
Jag vill också säga, att jag framställde i går i denna kammare en interpellation, vars fråga är riktad till statsministern, men jag kan mycket väl också låta den gå till utrikesministern. Den frågan lyder: Avser regeringen att för införskaffande av korrekta informationer i Vietnamfrågan stationera en observatör i Sydvietnam? Om regeringen inte är beredd att återställa de diplomatiska förbindelserna fullt ut med representationen i Saigon, så finns kanske denna möjlighet.
</seg>
  <intro>
Hans excellens herr ministern för utrikes ärendena NILSSON:
</intro>
  <seg>
Herr talman! Jag ber att få påpeka att de diplomatiska förbindelserna inte är brutna med Sydvietnam. Lika litet som vi har en representant stationerad i Hanoi har vi en representant stationerad i Saigon. Den skillnaden råder väl i alla fall mellan Nordoch Sydvietnam, att Saigon-regeringen, som jag vet att herr Åkerlund har stor respekt för, endast behärskar vissa delar av landet. Andra delar av landet befinner sig i motståndarnas händer. Man kan inte säga detsamma om förhållandena i Nordvietnam.
</seg>
  <note>
Överläggningen förklarades härmed slutad.
</note>
  <note>
Om åtgärder till förbättring av handelsbalansen och förstärkning av guldoch valutareserverna, m. m.
</note>
  <note>
Herr statsrådet och chefen för finansdepartementet Sträng hade meddelat, att han ämnade vid detta sammanträde besvara herr Ferdinand Nilssons
</note>
  <note>
8 Första kammarens protokoll 1969. Nr 43
</note>
  <note>
valutareserverna, m. m.
</note>
  <intro>
(cp) interpellation om åtgärder till förbättring av handelsbalansen och förstärkning av guldoch valutareserverna, m. m. Emellertid hade herr statsrådet Sträng till följd av sjukdom blivit förhindrad att besvara nämnda interpellation, varför svaret nu lämnades av herr statsrådet SVEN-ERIC NILSSON, som anförde:
</intro>
  <seg>
Herr talman! Herr Nilsson, Ferdinand, har frågat chefen för finansdepartementet om han avser att ta initiativ till åtgärder för förbättrad handelsbalans och förstärkta guldoch valutareserver för motverkande av onödig import och för förbättrade villkor för inhemsk produktion. Han undrar vidare om finansministern härför vill medverka till bättre förutsättningar för ett rimligt ränteläge och lättade kreditrestriktioner. Slutligen frågar herr Nilsson om finansministern vill överväga åtgärder för att minska valutautströmningen för vissa s.k. lyxresor samt att avgiftsbelägga resevalutan.
</seg>
  <seg>
Herr Nilssons frågor gäller praktiskt taget hela den ekonomiska politikens inriktning, och denna vidare frågeställning ämnar regeringen behandla i samband med framläggandet av 1970 års statsverksproposition. Vissa delar av frågeställningen skall jag dock i korthet besvara nu.
</seg>
  <seg>
De under året införda kreditrestriktionerna och det relativt höga ränteläget i Sverige föranleddes i hög grad av oron på de internationella valutamarknaderna och den därmed sammanhängande och alltjämt bestående höga iniernationella räntenivån. Dessa åtgärder syftar till att förbättra handelsbalansen och förstärka guldoch valutareserven. Att en sänkning av räntan och en lättnad av kreditrestriktionerna skulle medverka till en förbättring av vår valutareserv är en uppfattning regeringen inte kan dela.
</seg>
  <seg>
Beträffande frågan om beskattning av utlandsturismen vill jag erinra herr Nilsson — vilket finansministern gjort
</seg>
</page>
