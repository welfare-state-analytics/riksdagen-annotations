<page>
  <note>
74 Nr 24
</note>
  <note>
Fredagen den 15 maj 1964
</note>
  <unknown>
Anslag till folkundervisningens främjande i rikets nordligaste gränsorter
</unknown>
  <unknown>
bifall till reservationen av fröken Ebon Andersson m. fl. vilket innebär en anslagshöjning till 22,6 miljoner kr.
</unknown>
  <intro>
Herr PERSSON, EINAR, (s):
</intro>
  <seg>
Herr talman! Reservationen går ut på att det skulle anslås 5 miljoner mer än vad utskottet föreslagit. Men detta anslag, som utgår till grundskolan, är ju en ersättning för det tidigare bidraget till de kommuner som bedriver försöksverksamhet. Det är väl otvivelaktigt så att de kommuner som för in grundskolan får åtskilliga kostnader utöver dem som åsamkas kommuner med folkskola. Jag tycker inte det vore fullt rättvist om även folkskolan skulle få bidrag. Detta skall ju tjäna som en stimulans för de kommuner som infört grundskolan. Jag tycker därför att utskottets ställningstagande i denna punkt är fullt riktigt, och jag ber att få yrka bifall till utskottets hemställan.
</seg>
  <seg>
Efter det överläggningen förklarats härmed slutad, gjorde herr förste vice talmannen jämlikt därunder framkomna yrkanden propositioner, först på bifall till vad utskottet hemställt samt vidare på antagande av det förslag, som innefattades i den vid punkten avgivna reservationen; och förklarade herr förste vice talmanen, sedan han upprepat propositionen på bifall till utskottets hemställan, sig anse denna proposition vara med övervägande ja besvarad.
</seg>
  <seg>
Herr Petersson, Per, begärde votering, i anledning varav uppsattes samt efter given varsel upplästes och godkändes en så lydande omröstningsproposition: Den, som bifaller vad statsutskottet hemställt i sitt utlåtande nr 93 punkten 12, röstar Ja; Den, det ej vill, röstar Nej; Vinner Nej, antages det förslag, som
</seg>
  <seg>
innefattas i den vid punkten avgivna reservationen.
</seg>
  <seg>
Sedan kammarens ledamöter intagit sina platser samt voteringspropositionen ånyo upplästs, verkställdes till en början omröstning genom uppresning. Herr förste vice talmannen förklarade, att enligt hans uppfattning flertalet röstat för ja-propositionen.
</seg>
  <seg>
Då emellertid herr Petersson, Per, begärde rösträkning, verkställdes nu votering medelst omröstningsappparat; och befunnos vid omröstningens slut rösterna hava utfallit sålunda:
</seg>
  <seg>
Ja — 106; Nej — 24.
</seg>
  <seg>
Därjämte hade 6 ledamöter tillkännagivit, att de avstode från att rösta.
</seg>
  <unknown>
Punkten 13 Utskottets hemställan bifölls.
</unknown>
  <unknown>
Punkten 14
</unknown>
  <unknown>
Anslag till folkundervisningens främjande i rikets nordligaste gränsorter
</unknown>
  <unknown>
I denna punkt hade utskottet på anförda skäl hemställt, att riksdagen måtte, med bifall till Kungl. Maj:ts i ämnet framlagda förslag samt med avslag å motionerna I: 333, av herr Wanhainen, och II: 324, av herr Larsson i Hedenäset m. fl., till Grundskolor m. m.: Folkundervisningens främjande i rikets nordligaste gränsorter m. m. för budgetåret 1964/65 anvisa ett anslag av 300 000 kronor.
</unknown>
  <unknown>
I de likalydande motionerna I: 333 och II: 324 hade anhållits, att riksdagen måtte till Grundskolor m. m.: Folkundervisningens främjande i rikets nordligaste gränsorter m. m. under åttonde huvudtiteln för budgetåret 1964/65 anvisa ett anslag av 350 000 kronor enligt i motionerna anförda grunder.
</unknown>
  <unknown>
Reservation hade avgivits av herrar Ivar Johansson, Bengtson, Källqvist, Per Petersson, Ståhl, Larsson i Hedenäset och Gustafsson i Kårby, vilka ansett, att utskottets yttrande bort erhålla den
</unknown>
</page>
