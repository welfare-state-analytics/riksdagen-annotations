<page>
  <note>
110 Nr 33. Onsdagen den 28 maj 1941 e. m.
</note>
  <seg>
Anslag till folkoch småskoleseminarier m. m. (Forts.) inga som söka sig dit upp. Det är svårt att få vikarier i tillräcklig utsträckning.
</seg>
  <seg>
Vidare är det en annan synpunkt, som man måhända också bör kunna göra gällande i detta sammanhang, och det är att behovet av folkskollärare i framtiden förmodligen kommer att ökas i Norrbotten i motsats till vad förhållandet är i andra delar av vårt land. Det beror på att i Norrbotten är det glädjande nog en helt annan befolkningsutveckling än vad förhållandet tyvärr är i övriga delar av Sverige, och på grund av den starka nativitet, som råder i Norrbotten, uppkommer där ett ökat behov av lärare.
</seg>
  <seg>
Nu har det hittills alltid varit så att seminariet i Luleå liksom annorstädes i fråga om rekryteringen varit lokalt betonat. Det har i första hand kommit till för att få fram lärare från bygdens folk, och man har alltid tagit hänsyn till denna omständighet. Detta har varit de förnämsta anledningarna till att jag för min del sålunda ansett, att Luleåseminariet alltjämt borde få ta in nya elever.
</seg>
  <seg>
Nu frågade herr Pauli mycket emfatiskt, om jag ville vara med om att en stor orättvisa blir begången, som då skulle ligga däri att man skulle låta vid den nuvarande intagningen bero. Det rättvisa skulle således, såvitt jag förstod honom rätt, vara att avstänga en del av dem, som nu anmält sig till inträde vid seminariet, för att sedermera öppna en ny konkurrens från alla delar av landet vid höstterminens början. På den frågan kan jag mycket lätt ge ett svar. Jag menar att det icke funnits och icke finns någon som helst anledning att förfara på annat sätt i år än jag skulle tro att man gjorde förra året. Då gick det så till att man tog in nya elever precis på samma sätt som man nu gör vid folkskoleseminariet i Luleå.
</seg>
  <seg>
Jag skulle också vilja påstå att det vore bra underligt om vederbörande, som tänka söka sig in till ett seminarium, verkligen inte hade reda på denna sak. Jag vill säga att givetvis ha de haft reda på att endast Luleåseminariet stod öppet, och de ha alltså haft tillfälle att söka sig dit. Men vad har resultatet blivit? Jo, resultatet är att den nya klassen vid seminariet i Luleå rekryteras till den vida övervägande delen från bygdens folk. Av årets 95 sökande voro, har det upplysts, 64 från Norrbotten, 24 från det övriga Norrland och endast 7 från övriga delar av riket. Det skulle som sagt i hög grad förvåna om inte denna sak, som har varit föremål för så mycken uppmärksamhet och som naturligtvis framför allt bör vara uppmärksammad bland dem, som det särskilt gäller, inte hade varit bekant för vederbörande så att de därför inte kunnat söka i tid.
</seg>
  <seg>
Jag kan därför, som sagt, inte besvara herr Paulis fråga på det sättet, att jag här kommer att göra några särskilda arrangemang. Och jag tror att det är lyckligt på grund av de praktiska och faktiska förhållandena uppe i Norrbotten, om Luleåseminariet får vara öppet också i år.
</seg>
  <intro>
Herr Sjödahl:
</intro>
  <seg>
Herr talman! Herr statsrådet och chefen för ecklesiastikdepartementet har handlat rätt då han inte låtit sig skrämmas av de framställningar, som gjorts om omöjligheten att sedermera anställa de nu utexaminerade lärarna, om man skulle taga in en eller annan avdelning på ett eller annat seminarium. Det förhåller sig inte så som herr Oscar Olsson meddelade, eftersom han såvitt jag kunde förstå räknade fel på ett år då han påstod att de läraraspiranter, som nu skulle antagas vid seminarierna, ytterligare skulle öka överskottet till icke mindre än 708 lärare år 1944—1945. De som antagas på hösten 1941 äro inte färdiga att gå i tjänst förrän efter fyra år, alltså med läsåret 1945—1946. Och då har enligt statistiken överskottet nedbringats till under 300, närmare bestämt 293, för att under detta sista år praktiskt taget
</seg>
</page>
