<page>
  <seg>
att man har kunnat tillstyrka Kungl. Maj:ts förslag trots den motion som man väckt.
</seg>
  <seg>
Herr Bohman var uppe i talarstolen och sade att det rådde enighet om att man inte kan lägga ned NJA. Samtidigt efterlyste han emellertid alternativa förslag. Jag tror i alla fall att han kom till den slutsatsen, som vi faktiskt kan vara eniga om, att det endast finns en väg att gå när det gäller NJA.
</seg>
  <seg>
Jag tror jag vågar säga att bakom det framlagda investeringsprogrammet finns ingående analyser och marknadsbedömningar. Det första som vi gjorde var ett s, k, nollalternativ, dvs, en beräkning av det ekonomiska utfallet, om produktionen i stort sett blev oförändrad. Resultatet av den undersökningen, herr talman, blev att det skulle uppkomma årliga förluster på ca 30 miljoner kronor och att antalet anställda skulle gradvis minska, Vi skulle få återkomma till riksdagen kontinuerligt för att hålla liv i företaget. En sådan lösning kan inte kallas tillfredsställande.
</seg>
  <seg>
Olika investeringsalternativ undersöktes mot bakgrunden av marknadsanalyser, och detta har lett fram till det förslag — grundat på verkställande ledningens och styrelsens bedömningar i NJA — som nu ligger på riksdagens bord och som har redovisats i näringsutskottet.
</seg>
  <seg>
Det grundläggande felet med NJA tror jag man kan kortfattat sammanfatta på det sättet, att löneandelen av den totala faktureringen är för hög — väsentligt högre än i andra järnverk, Orsaken härtill är kort och gott att arbetare och tjänstemän inte har fått de verktyg som behövs för att utföra en effektiv produktion.
</seg>
  <seg>
550 miljoner som satsas innebär självfallet ett stort ansvar, Men om man jämför denna satsning med de investeringar som har skett i Domnarvet så är den inte stor. Investeringarna i NJA under 1960-talet borde ha varit ungefär 300 miljoner högre än de som gjorts. Och jag vill understryka för herr Bohman att vad riksdagen tar ställning till i dag är ett lokaliseringsstöd till NJA som är exakt detsamma som vilket privatföretag som helst skulle få enligt gällande bestämmelser. Det är alltså inget särskilt stöd till statlig verksamhet. Jag tror det är viktigt, herr talman, att detta understryks.
</seg>
  <seg>
Den analys som gjordes — och jag tycker det är lämpligt att betona det här — visar att det är den metallurgiska delen som kräver de största insatserna. Nuvarande tackjärnskapacitet på 475 000 ton är för liten i förhållande till den valsverkskapacitet som redan finns. Man kan således inte fullt utnyttja redan gjorda investeringar.
</seg>
  <seg>
Den gamla masugnen från Hermann Göringverken är internationellt sett mycket liten och dessutom nu utsliten, Existerande Thomaskonvertrar är omoderna och måste bort, bl. a. av miljövårdsskäl. Detta efterlyste ju också fru Marklund.
</seg>
  <seg>
Första ledet i produktionen är orationell. En rationalisering måste genomföras och en produktionsökning måste ske samtidigt som kvaliteten höjs. Om man inte är konkurrenskraftig i det första ledet blir man det inte heller i efterföljande led. Den moderna masugn som skall installeras är på 1 miljon ton. Internationellt sett är detta inte någon exceptionellt stor kapacitet. Masugnen är vald efter noggrann prövning av olika alternativ. Med den gamla hyttan, som skall renoveras och moderniseras,
</seg>
  <note>
Nr 103
</note>
  <note>
Onsdagen den 2 juni 1971
</note>
  <note>
Lån m. m. till Norrbottens Järn-
</note>
  <note>
verk AB
</note>
  <note>
63
</note>
</page>
