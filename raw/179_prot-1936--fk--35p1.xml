<page>
  <note>
Om långivning åt barnrika familjer
</note>
  <note>
på landsbygden m. m.
</note>
  <note>
9 Nr 35. Lördagen den 23 maj.
</note>
  <seg>
Föredrogs ånyo jordbruksutskottets utlåtande nr 69, i anledning av väckta motioner angående långivning till mindre bemedlade, barnrika familjer på landsbygden med mera.
</seg>
  <seg>
Jordbruksutskottet hade till behandling i ett sammanhang förehaft följande inom riksdagen väckta, till utskottet hänvisade motioner, nämligen
</seg>
  <seg>
1) I: 167 av herr Bagge m. fl., likalydande med II: 304 av herr Skoglund m. fl., vari hemställts,
</seg>
  <seg>
A) att riksdagen måtte för utlämnande av familjelån enligt i motionen angivna grunder för budgetåret 1936/1937 anvisa ett belopp av 600,000 kronor eller, om denna framställning icke nu kunde bifallas,
</seg>
  <seg>
B) att riksdagen måtte i skrivelse till Kungl. Maj:t anhålla, att Kungl. Maj:t ville föranstalta om skyndsam utredning rörande i motionerna föreslagen långivning till mindre bemedlade barnrika familjer på landsbygden samt till riksdagen snarast möjligt inkomma med de förslag, vartill utredningen kunde föranleda;
</seg>
  <seg>
2) II: 273 av herr Norling, vari hemställts, att riksdagen måtte besluta att i skrivelse till Kungl. Maj:t anhålla om utredning huruvida och i vad mån s. k. premielån kunde beviljas medellösa barnrika familjer för byggande av egna hem.
</seg>
  <seg>
Utskottet hade i det nu föreliggande utlåtandet på åberopade grunder hemställt,
</seg>
  <seg>
1) att hemställan i motionerna I: 167 och II: 304 under A) icke måtte föranleda någon riksdagens åtgärd;
</seg>
  <seg>
2) att hemställan i motionerna I: 167 och II: 304 under B) samt motionen II: 273 icke måtte föranleda någon riksdagens åtgärd.
</seg>
  <intro>
Herr Gustafson, Fritiof:
</intro>
  <seg>
Herr talman! I detta utlåtande behandlas ett par motioner, i vilka enligt mitt förmenande ha framförts så viktiga förslag, att det varit naturligt, om utskottet hade kommit fram med ett utlåtande, som inneburit en framställning om skrivelse till Kungl. Maj:t med begäran om skyndsam utredning. Emellertid har utskottet så pass välvilligt behandlat i motionerna berörda förslag, att jag icke har anledning att ställa något särskilt yrkande. Men jag vill dock understryka önskvärdheten av att den utredning, som utskottet förutsätter kommer att ske, göres så skyndsamt som möjligt, så att vi snarast möjligt kunna förvänta förslag till riksdagen.
</seg>
  <seg>
I motionerna framlägges förslag om att bereda mindre bemedlade barnrika familjer möjlighet till byggande av egna hem. Här har man en utväg att på ett billigt och praktiskt sätt hjälpa fattiga familjer på landsbygden. Hjälp har förut lämnats åt familjer i städerna, och det bör inte vara mer än rättvist, att även landsbygdens barnrika familjer hjälpas. Jag vill här peka på vad som sagts i motionerna, att till prövning även bör upptagas den tanken, att kommunerna om möjligt skulle få taga på sig en viss del av denna hjälp. Därigenom skulle erhållas en viss kontroll på att de medel, som komma att förskjutas av staten, bli använda på bästa sätt.
</seg>
  <seg>
Under förhoppning om att den begärda utredningen skall, som Jag förut tillät mig säga, komma hastigt till stånd och ge resultat, har Jag endast att yrka bifall till utskottets hemställan.
</seg>
  <intro>
Herr Tjällgren:
</intro>
  <seg>
Ja, herr talman, eftersom den senaste ärade talaren inte hade något annat yrkande än om bifall till utskottets förslag, kan det kanske vara onödigt för mig att taga till orda.
</seg>
  <seg>
Jag vill emellertid nu, när jag fått ordet, säga, att Jag tror, att motionä-
</seg>
</page>
