<page>
  <note>
Onsdagen den 8 maj 1940. Nr 30. 15
</note>
  <unknown>
Svar på interpellation. (Forts.) handlat och kommit till det resultatet, att om det gällde att slutföra ett pågående arbete, skulle man kanhända av nåder få låna, men däremot skulle man icke kunna få lån till nya vägföretag, till vilka distrikten skola bidraga med 20 procent.
</unknown>
  <seg>
Under dessa förhållanden ha vi riktat vår uppmärksamhet på det företag, som beröres i interpellationen, vilket ju skulle bekostas helt av statsmedel. Jag vill säga icke blott till herr statsrådet utan även till kammarens ledamöter, att detta arbete bör icke ses enbart ur Bohusläns synpunkt, ty det gäller här något, som skulle kunna kallas för rikets sjöleder och har också betecknats såsom ett dylikt arbete. Frågan har icke heller uppkommit till följd av rådande arbetslöshet. Det är sextio år sedan man från sjöfartshåll gjorde rätt så starka framstötar om att få denna kanal byggd. Statsutskottet har också varit där nere vid ett par tillfällen och sagt, att det skulle vara ett mycket lämpligt arbete. Vägoch vattenbyggnadsstyrelsen har ansett det vara ett utmärkt vinterarbete på grund av schaktens djup.
</seg>
  <seg>
Herr statsrådet sade, att detta arbete har så stort omfång, att det är ganska riskabelt att inlåta sig på det just nu. Vägoch vattenbyggnadsstyrelsen framhåller emellertid, att det är ett alldeles utmärkt utjämningsarbete, som kan sysselsätta t. ex. 50 eller 400 man och som när som helst kan regleras till antalet. I så fall kan det ju icke vara något farligt engagemang. Det gäller mest manuellt arbete. Vi kunna tänka oss, att dessa 275 arbetsföra människor, som i vintras gått och uppburit kontantunderstöd, i stället skulle ha kunnat utföra schaktningsarbete för denna kanal. Det är nämligen rätt stora bankar, som måste schaktas bort.
</seg>
  <seg>
Herr statsrådet säger, att kostnaden blivit höjd från förut beräknade 3,185,000 kronor till 4,135,000 kronor. Det innebär naturligtvis endast en preliminär beräkning. Man har ökat upp siffrorna i den gamla beräkningen med vissa procent. Här bör lämpligen omnämnas att Sotenkapalen byggdes för inemot 1,000,000 kr. billigare än kostnadsberäkningen. Det förefaller mig anmärkningsvärt, att det här skulle bli en förhöjning av 20 procent. När det gäller vägarbeten, är höjningen vida mindre, och här gäller det ju ett arbete, som kan räknas jämförbart med vägarbete. Jag vädjar till herr statsrådet att om möjligt vidtaga de förberedelser som äro nödvändiga t. ex. jordlösen m. m. för att sådana omständigheter icke skola lägga hinder i vägen för arbetet, om det nu skulle bli en bekymmersam tid fram emot hösten, så att arbetet skulle behöva sättas i gång. Det är väl vattendomstolen som skall ordna med marklösen. Jag tror, att det endast är en eller högst två jordägare som det gäller, varför saken lätt bör kunna ordnas.
</seg>
  <seg>
Jag vill fästa herr statsrådets uppmärksamhet på att de flesta av familjeförsörjarna inom det ifrågavarande området ha egnahemslägenheter, och de häfta i skuld till egnahemsstyrelsen med omkring 3 miljoner kronor. Det blir därför ingen lätt sak att avfolka området. Jag är ense med herr statsrådet, att den yngre arbetskraften bör kunna förflyttas. Det är ingen som motsätter sig detta. Men det är de människor, som ha sina hem inom området och som kommit upp till en ålder av 50—60 år som jag ömmar för. De skulle gott kunna utföra ett sådant här arbete och därigenom förtjäna till uppehället icke bara för sig själva utan även för sina familjer. Vägoch vattenbyggnadsstyrelsen har ju sagt, att arbetet kan utföras i etapper, varför det lätt går att ordna så, att arbetet hålles i gång endast under perioder av arbetslöshet. Det är ju icke nödvändigt, att arbetet göres färdigt på två eller tre år, utan det kan gott tänjas ut. Men för varje spadtag som tages blir någonting gjort, och så kan arbetet bli färdigt så småningom. Om nyttan och nödvändigheten av arbetet råder ju ingen som helst tvekan.
</seg>
</page>
