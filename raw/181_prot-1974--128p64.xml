<page>
  <note>
Nr 128
</note>
  <note>
Tisdagen den 26 november 1974
</note>
  <unknown>
Ang. nedläggningen av olönsam järnvägstrafik, m.m.
</unknown>
  <unknown>
vägsoch landsvägstrafik i trafikplaneringen och skall då först erinra om vissa faktiska förhållanden.
</unknown>
  <seg>
Det finns i vårt land ett järnvägsnät om totalt ca 12 400 km. Det innebär, att vi i förhållande till folkmängden har det största järnvägsnätet i Europa. Det trafiksvaga, ersättningsberättigade nätet omfattar ungefär 53 procent av den totala banlängden vid SJ. På dessa trafiksvaga banor utförs ungefär 9 procent av SJ:s trafikarbete. För driften av det trafiksvaga nätet erhåller SJ en årlig driftersättning, som för budgetåret 1970/71 uppgick till 235 miljoner kronor och som för innevarande budgetår utgör 435 miljoner kronor. För budgetåret 1975/76 har SJ begärt drygt 600 miljoner kronor i driftersättning. Vid oförändrad omfattning på det trafiksvaga nätet kommer ersättningen om några år att vara uppe i ett miljardbelopp.
</seg>
  <seg>
Jag vill i sammanhanget också nämna några ytterligare siffror som belyser kostnadsförhållandena i samband med den s. k. olönsamma järnvägstrafiken, detta med hänsyn till de missförstånd som på sina håll uppkommit i anslutning till ett uttalande från min sida. I genomsnitt kostar en tågkilometer på det olönsamma nätet närmare 20 kronor. Vi vet också, att det genomsnittliga antalet passagerare är 25 per tågkilometer, vilket gör att kostnaden blir ungefär 75 öre per passagerare och kilometer. Av detta belopp betalar passageraren 25 öre genom biljetten och skattebetalaren 50 öre. Som jämförelse kan nämnas, att kostnaden per busskilometer för närvarande uppgår till ungefär 2:50-3:50 kronor och att busstrafik normalt går ihop, när antalet passagerare överstiger 10. Jag vill betona, att de nämnda siffrorna är genomsnittssiffror. På en stor del av vårt olönsamma järnvägsnät är resandetalet lägre än 25 passagerare per tågkilometer med motsvarande högre kostnader per personkilometer.
</seg>
  <seg>
Det är här angeläget betona, att jag i olika sammanhang konsekvent hävdat, att avvägningen mellan järnvägsoch landsvägstrafik bör ske med ett samhällsekonomiskt och inte enbart med ett företagsekonomiskt synsätt. I samband med trafikplanceringen har länsstyrelserna också haft att göra samhällsekonomiska analyser i fråga om de trafiksvagaste delarna av det ersättningsberättigade bannätet. Det rör sig här om bandelar med en sammanlagd längd av ca 3000 km.
</seg>
  <seg>
Vid dessa analyser har de företagsekonomiska skillnaderna mellan järnvägsoch landsvägstrafik värderats samhällsekonomiskt med hänsyn bl. a. till regionalpolitiska samt sysselsättnings-, miljö-, trafiksäkerhetsoch standardmässiga effekter. Gjorda analyser visar, att de samhällsekonomiska kostnaderna vid ifrågavarande järnvägsdrift ofta väsentligt överstiger de samhällsekonomiska kostnaderna för en likvärdig landsvägstrafik.
</seg>
  <seg>
Exempel på en sådan analys kan hämtas från Norrbottensplanen, där länsstyrelsen efter samråd med berörda kommuner bl. a. föreslagit, att persontrafiken mellan Gällivare och Arvidsjaur i fortsättningen skall ombesörjas med buss. På järnvägslinjen mellan angivna orter framförs under
</seg>
</page>
