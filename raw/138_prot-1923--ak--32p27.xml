<page>
  <note>
Nr 32.
</note>
  <note>
Ang. dyrtidstillägg åt befattnings-
</note>
  <note>
havare
</note>
  <note>
i statens tjänst
</note>
  <note>
m. m. (Forts.)
</note>
  <note>
28 Lördagen den 5 maj, f. m.
</note>
  <seg>
av deras samlade inkomster. I dag utgöra de ett helt annat procenttal, som kan ligga mellan 30 och 40 och ända ned till 10. I samma ögonblick, som dyrtidstilläggen utgöra en jämförelsevis mindre del av den samlade inkomsten, blir det påstående, som herrarna på andra sidan förfäkta, varken så hållbart eller så vägande. Detta vill jag starkt understryka såsom skäl för, att jag dristat mig föreslå en proportionell beräkning av dyrtidstilläggen istället för den förut tillämpade. Men det är klart, att på detta område kunna vi diskutera, ty det säger sig självt, att det finns mycket goda skäl på den andra sidan också. Men den gamla principen medför dock ett avsevärt ökat arbete. Och mina herrar, vid den tidpunkt, då förberedelserna skulle göras till Kungl. Maj:ts proposition. så hördes från alla håll mycket starka anmärkningar mot det s. k. lönekineseriet i detta land och framför allt den del av detta »lönekineseri», som föranleddes av dyrtidstilläggen. Genom det invecklade lönesystemet ökades antalet befattningshavare alldeles obehörigt, därför att det i varje ämbetsverk och i varje inrättning måste finnas en särskild person att räkna ut dessa problem. Jag ville då i samband med den allmänna besparingsprincip, som jag hade försökt införa, även på detta område söka komma till en förenkling. Detta har nu emellertid starkt klandrats från många olika håll, och särskilt har man sagt, att det har tagit den formen, att de lägsta befattningshavarna få betala en jämförelsevis för stor köpeskilling för dessa förenklingar. Emellertid, om man nu gör en jämförelse, så vågar jag det påståendet, att i stort sett är inte den ekonomiska frågan så avgörande i det här problemet, utan fast mera de olika principerna, d. v. s. frågan, om det är riktigt att gå den ena eller andra vägen.
</seg>
  <seg>
När jag ställdes inför uppgiften att söka få budgeten att gå ihop utan att öka skatterna eller andra pålagor, så fann jag mig tvungen att även göra en inskränkning i statstjänstemännens dyrtidstillägg. Jag hade då att fråga mig, vilken väg jag skulle gå för att nå detta mål. Jag kunde ju vid prövningen av ärendet inte alldeles frigöra mig från de företeelser, som hade framträtt under de föregående åren, då detta ärende varit föremål för prövning. Herrarna veta mycket väl, att Kungl. Maj:t på min föredragning år 1919 framlade för riksdagen en proposition, som just skattade åt familjetilläggsprincipen ganska tappert. Av det belopp, som jag då kunde disponera för dyrtidstillägg, hade jag beräknat omkring 14 miljoner kronor till familjetillägg. Men vad skedde då? Jo, i samma ögonblick som denna min avsikt blev bekant, så fick jag från hela landets tjänstemannakår, från höga och låga — de hade samlat sig både stora och små, med en rörande enighet — telegram, vari krävdes, att familjetilläggen skulle borttagas. Det fanns bara en enda plats i hela riket, där man inte var enig med de övriga om detta krav, och det var Nässjö i Småland. Och ni, som nu uppträda här med sådan styrka för familjetilläggen, ni befunno er då allesamman på en motsatt ståndpunkt. Ja, nu hör jag att herr Anderson i Råstock begär ordet, men det hindrar inte, att det är på det viset
</seg>
</page>
