<page>
  <note>
58 Nr 34. Lördagen den 14 maj 1938.
</note>
  <note>
Interpetlation ang. Sveriges godkännande av Abessiniens erövring m. m. orts.
</note>
  <seg>
fråga, som angår rikets förhållande till främmande makt eller i annat ärende av större intresse, meddelande göras till riksdagen. Det tillkommer då den statsrådsledamot, som Konungen därtill förordnar, att i vardera kammaren framföra meddelandet. Ledamot av kammaren är ej förmenat att yttra sig över det. Konungen bestämmer, om kammarens sammanträden skola hållas inom lyckta dörrar.
</seg>
  <seg>
På min fråga nyligen till utrikesministern, varför detta grundlagsbud ej kommit i tillämpning under nuvarande situation i världen, svarades, att så ej skett därför, att ministern var obenägen för hemliga förhandlingar. Grundlagen förbjuder dock ej att dylika sammanträden hållas inför öppna dörrar, vilket i regel bör vara lämpligt. TI stället ha föredrag hållits ute i landet och inför korporationer om det utrikespolitiska läget. Och i riksdagen har år 1938 en ny form för meddelande tillämpats, nämligen för varje parti för sig inom lyckta dörrar.
</seg>
  <seg>
Nu synes det mig ej fullt rättvist, att falla över folkförbundets stora och små medlemmar för vad som inträffat. Vi ha själva varit med om att instifta detta förbund med uttalande redan vid dopet av tvivel på dess förmåga. Den internationella rättsordningen, som skall skapa en varaktig fred, har emellertid oåterkalleligen till ingångsspråk proklamerandet och förverkligandet av nationaliteternas självbestämningsrätt. Kränkningen av denna fundamentala grundsats har alltid varit den främsta anledningen till uppkomsten av rustningar och krig.
</seg>
  <seg>
Andra internationalen har därför i sina huvudgrundsatser proklamerat: »ett oavlåtligt ingripande för alla nationers självbestämningsrätt och deras försvar mot krigiska angrepp och våldsamt förtryck.» Andra internationalens stormakter ha sällan och i varje fall aldrig »oavlåtligen» beflitat sig om ett sådant ingripande. Det är för mycket begärt. att de skola ögonblickligen stå redo att proklamera ens principiellt friförklaring av sina behärskade främmande folk i skilda världsdelar. Sverige gjorde det i varje fall icke under den tid, då vi spelade rollen av stormakt med stora obehöriga Östersjöbesittningar. Bland de små staterna ha Belgien och Holland först kapitulerat inför Abessiniens erövring. De äro nämligen kolonialmakter med makt över främmande nationaliteter. De äro icke färdiga med att skapa ett prejudikat i strid mot sina egna fortfarande vidhållna intressen. Övriga småstater kunna ej åtgöra något för att återvinna åt abessinierna deras självständighet. Deras talesmän ha därför förmodligen ej ansett det tillrådligt att det oaktat ställa sig i opposition mot de europeiska stormakter, som behärska folkförbundet eller utbrutit sig ur detsamma, vid äventyr att eljest bli mer eller mindre prisgivna i mångt och mycket, icke minst handelspolitiskt.
</seg>
  <seg>
Med andra ord: Folkförbundet har icke gjort, vad det icke kunnat göra. Dess stora betydelse har varit, att det skänkt oss erfarenheter. Dessa komma att utnyttjas till en revolution inom den internationella rättsordningen åtminstone i tidernas längd. Härför har jag sedan 1911 och senast 1938 ifrågasatt, att Norden bör gå i spetsen med framläggande av en konciliant konstruktiv plan för hela världens fred.
</seg>
  <seg>
På grund av vad sålunda anförts tillåter jag mig hemställa om kammarens tillstånd, att få till utrikesministern och statsministern framställa följande. frågor:
</seg>
  <seg>
1) Är det politiska läget i världen icke sådant, att riksdagen från regeringen bör kunnat förvänta ett meddelande enligt 56 $ riksdagsordningen icke minst i fråga om godkännande av Abessiniens erövring?
</seg>
</page>
