<page>
  <seg>
barnfamiljer och hushåll utan barn.
</seg>
  <seg>
Som svar på herr Glimnérs första fråga kan jag nämna att bostadsstyrelsen i slutet av förra året infordrade vissa uppgifter från länsbostadsnämnderna om resultaten av deras granskning av bostadstillläggsverksamheten i kommunerna under år 1974. Svar har hittills kommit in från 19 nämnder. Av svaren framgår att länsbostadsnämnderna har riktat erinringar moi förmedlingsorganens beslut i ungefär 2 96 av de granskade fallen. Det är alltså en väsentligt lägre andel än den som herr Glimnér anger. Efter vad jag har erfarit har bostadsstyrelsen för avsikt att upprepa undersökningen. Därigenom kommer det att bli möjligt att följa granskningsarbetet och utfallet av det på det sätt som jag förmodar var herr Glimnérs syfte med frågan.
</seg>
  <seg>
Av betydelse för handläggningen av bostadstilläggsärenden är givetvis också, som herr Glimnér påpekar, det ansökningsförfarande som tillämpas och kvaliteten i de uppgifter som den sökande lämnar. Detta är frågor som har uppmärksammats av boendeoch bostadsfinansieringsutredningarna i deras slutbetänkande. Jag kommer att beröra dessa frågor i den proposition om bostadstilläggen som inom kort kommer att föreläggas riksdagen. Jag vill dock redan nu nämna att bostadsstyrelsen har tagit initiativ till att bilda en arbetsgrupp med företrädare för, förutom styrelsen själv, riksförsäkringsverket, riksskatteverket, statskontoret och Svenska kommunförbundet. Huvuduppgiften för arbetsgruppen är att se över ansökningsblanketter och de rutiner som tillämpas vid ansökningsförfarandet i syfte att åstadkomma förenklingar och högre kvalitet på de uppgifter som besluten om bostadstillägg skall bygga på.
</seg>
  <intro>
Herr GLIMNÉR (c):
</intro>
  <seg>
Herr talman! Jag tackar bostadsministern för svaret på min interpellation. Svaret är så positivt till alla delar, att jag gott kunde nöja mig med detta tack för svaret. Men låt mig, herr talman, ändock till detta få foga ett par kommentarer.
</seg>
  <seg>
I svaret redovisar statsrådet att bostadsstyrelsen infordrat uppgifter från länsbostadsnämnderna och att dessa undersökningar skall upprepas. Här har statsrådet lyckats med vad jag genom riksdagens upplysningstjänst misslyckats med.
</seg>
  <seg>
Bostadsstyrelsen meddelade i februari 1975 att någon rapportering av granskningsresultaten till bostadsstyrelsen inte sker, och det var inte heller aktuellt att få till stånd en sådan redovisning. Det angavs också att det med ett undantag — länsbostadsnämnden i Östergötlands län — inte torde vara aktuellt för länsbostadsnämnderna att sammanställa resultaten för de enskilda länen.
</seg>
  <seg>
Vid en förnyad förfrågan genom upplysningstjänsten i november 1975 meddelade bostadsstyrelsen återigen att det inte var aktuellt med en redovisning av granskningsverksamheten. Man tycks nu, av statsrådets svar att döma, ha kommit på bättre tankar. Och det är bra.
</seg>
  <seg>
Statsrådet säger att man i det material som bostadsstyrelsen har re-
</seg>
  <note>
3 Riksdagens protokoll 1975176:71-74
</note>
  <note>
Nr 71 Tisdagen den
</note>
  <note>
24 februari 1976
</note>
  <unknown>
Om administrationen av de kommunala bostadstillläggen
</unknown>
  <unknown>
3
</unknown>
</page>
