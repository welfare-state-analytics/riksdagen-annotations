<page>
  <note>
90 Nr 16.
</note>
  <note>
Onsdagen den 11 maj 1949 em.
</note>
  <note>
Om utredning rörande den chiropraktiska verksamheten.
</note>
  <seg>
förbindelse med ryggraden. Giv behandling över nerverna i korsryggraden för att avlägsna besvärligheten! De nedre revbenen från nionde till tolvte kunna komma ur sitt rätta läge och irritera vissa nerver, som ha betydelse för inälvorna. Jag har botat åtskilliga fall av diarré genom att rätta till vissa revben i denna region, särskilt på högra sidan.»
</seg>
  <seg>
Detta är, herr talman, den chiropraktiska vetenskapen i sin prydno, och när man därtill lägger, att chiropraktikerna utgiva sig för att kunna bota lunginflammation, som de anse vanligen bero på rubbningar i revbenen till följd av yttre påverkan eller genom krampföreteelser i bröstmusklerna på grund av förkylning — då begriper man förvisso, att denna vetenskap är ett av världens största underverk!
</seg>
  <seg>
När jag läste detta om chiropraktiken och diarrén — ett mycket banalt ämne, herr talman, men jag måste gå in på det — fick jag en vision. Jag såg framför mig med mina fantasifulla ögon herr Lindblom i Falun, som hade besvär i magen på grund av intagande av olämplig föda. Jag såg honom ivrigt irrande mot ett litet hus på sin gård med ett hjärta ingraverat i dörren och efter honom en kotknackare med en hammare i högsta hugg för att söka hjälpa herr Lindblom i sista ögonblicket. Det låter som en karikatyr, herr talman, men om man skall gå till chiropraktikernas verkliga evangelium, måste man säga sig, att det är ingen karikatyr, utan då måste det gå till på det sättet.
</seg>
  <seg>
Jag måste på det allra bestämdaste rikta mig mot utskottets förslag. Vare sig utskottets majoritet har den meningen, att chiropraktiken möjligen är någonting att reflektera på, eller utskottsmajoriteten är av den åsikten, att ett beslut i dess riktning här i kammaren kommer att leda till att chiropraktiken underkännes, så betyder ett beslut av riksdagen på det sätt, utskottet föreslagit, i alla fall ett slags moralisk seger för detta avskyvärda kvacksalveri. För min del vill jag icke till något pris vara med om detta.
</seg>
  <seg>
Jag har här framför mig ett aktstyc-
</seg>
  <unknown>
för
</unknown>
  <seg>
ke, skrivet av en chiropraktiker, som redogör en smula för chiropraktikerutbildningen i Förenta staterna. Han säger där, att den effektiva utbildningstiden är 18 månader. Om man tänker på att en svensk, som går läkarbanan, måste ta 8 eller 9 år på sig, visserligen med semestrar, för att nå sitt mål, då begriper man, hur orimliga proportionerna äro, och man förstår att denna utbildningstid, som för resten ägnas människor, som för det mesta sakna särskilda förkunskaper, är för knapp och att man på den väg, som motionärerna föreslå, kommer ut i rena djungeln.
</seg>
  <seg>
Man har sagt man och man emellan, att det egentligen är den svenska riksdagen ovärdigt att diskutera en fråga som denna. Ja, herr talman, det kan vara riktigt. Man kunde begära att den upplysta riksdagen i detta upplysta land skulle kunna få vara förskonad ifrån dylika frågor. Men när frågan i alla fall har kommit upp, så anser jag det vara en hederssak för den svenska riksdagens majoritet att med allt eftertryck säga ifrån, att något sådant vilja vi icke veta av. Vi äro dock medborgare i ett land, som när det gäller medicinsk vetenskap är långt framskridet. Man kan nämna bara två namn: hjärnfysiologen professor Olivecrona och hjärtspecialisten doktor Crafoord. Jag undrar, om herr Lindblom, ifall han bleve angripen av hjärnhinneinflammation, skulle gå till en kotknackare i stället för till professor Olivecrona. Denna visserligen skarpt ställda fråga avgör i princip hela saken. Jag tror att herr Lindblom, som i varje fall ibland visar prov på ganska stort sunt förnuft, skulle välja professor Olivecrona.
</seg>
  <seg>
Om jag skulle ha någon ytterligare anmärkning, herr talman, så skulle det vara den, att reservationen, för vilken jag i varje fall kommer att rösta, är för tam. Jag har den uppfattningen, att riksdag och regering måste taga krafttag att rensa upp med kvacksalveriet i landet på alla områden, inte bara det gäller chiropraktiken. Här finen vildskog av människor som syss-
</seg>
  <unknown>
här när nes
</unknown>
</page>
