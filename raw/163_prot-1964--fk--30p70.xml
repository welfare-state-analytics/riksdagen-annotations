<page>
  <note>
Fredagen den 29 maj 1964
</note>
  <unknown>
jan omröstning genom uppresning. Herr talmannen förklarade, att enligt hans uppfattning flertalet röstat för nej-propositionen.
</unknown>
  <seg>
Då emellertid herr Dahlberg begärde rösträkning, verkställdes nu votering medelst omröstningsapparat; och befunnos vid omröstningens slut rösterna hava utfallit sålunda:
</seg>
  <seg>
Ja — 7; Nej — 128.
</seg>
  <seg>
Därjämte hade 3 ledamöter tillkännagivit, att de avstode från att rösta.
</seg>
  <seg>
På särskilda propositioner bifölls härefter dels vad utskottet i övrigt hemställt i punkten 1, dels ock utskottets i punkten 2 gjorda hemställan.
</seg>
  <seg>
Såvitt avsåge det i punkten 3 framlagda förslaget till ändrad lydelse av $ 21 regeringsformen, anförde nu herr talmannen, hade yrkats dels att detsamma skulle antagas såsom vilande för vidare grundlagsenlig behandling, dels ock att kammaren skulle såsom vilande för vidare grundlagsenlig behandling antaga det förslag, som framlagts i den av herr Sveningsson m. fl. till denna punkt avgivna reservationen.
</seg>
  <seg>
Härpå gjordes propositioner, först på antagande av samt vidare på avslag å utskottets förslag; och förklarades den förra propositionen, som upprepades, vara med övervägande ja besvarad.
</seg>
  <seg>
Vidare gjorde herr talmannen propositioner, först på antagande av samt vidare på avslag å det i reservationen framlagda förslaget; och förklarade herr talmannen, sedan han upprepat propositionen på antagande av reservationens förslag, sig anse denna proposition vara med övervägande ja besvarad.
</seg>
  <seg>
Herr Pettersson, Georg, begärde votering, i anledning varav uppsattes samt efter given varsel upplästes och godkändes en omröstningsproposition av följande lydelse:
</seg>
  <note>
Nr 30 71
</note>
  <note>
Ang. statschefens behörighetsålder, m. m.
</note>
  <seg>
Den, som såsom vilande för vidare grundlagsenlig behandling antager det förslag till ändrad lydelse av $ 21 regeringsformen, som framlagts i den beträffande punkten 3 i konstitutionsutskottets utlåtande nr 19 av herr Sveningsson m. fl. avgivna reservationen, röstar
</seg>
  <seg>
Ja;
</seg>
  <seg>
Den, det ej vill, röstar
</seg>
  <seg>
Nej;
</seg>
  <seg>
Vinner Nej, avslås nämnda grundlagsändringsförslag.
</seg>
  <seg>
Sedan denna voteringsproposition ånyo upplästs, verkställdes till en början omröstning genom uppresning. Herr talmannen förklarade, att enligt hans uppfattning flertalet röstat för nej-propositionen.
</seg>
  <seg>
Då emellertid herr Sveningsson begärde rösträkning, verkställdes nu votering medelst omröstningsapparat; och befunnos vid omröstningens slut rösterna hava utfallit sålunda:
</seg>
  <seg>
Ja — 25; Nej — 106.
</seg>
  <seg>
Därjämte hade 5 ledamöter tillkännagivit, att de avstode från att rösta.
</seg>
  <seg>
På härefter gjord proposition bifölls vad utskottet i övrigt hemställt i punkten 3.
</seg>
  <seg>
I vad gällde punkten 4, yttrade herr talmannen, hade yrkats att kammaren skulle såsom vilande för vidare grundlagsenlig behandling antaga dels a) utskottets förslag till ändrad lydelse av $$ 35 och 36 regeringsformen, dels b) utskottets förslag till ändrad lydelse av $ 38 riksdagsordningen, samt vidare det i den av fru Segerstedt Wiberg och herr Spångberg till punkten avgivna reservationen framlagda förslaget till ändrad lydelse av 8 35 regeringsformen.
</seg>
  <seg>
Härefter gjordes propositioner, först på antagande av samt vidare på avslag å utskottets förslag till ändrad lydelse av $$ 35 och 36 regeringsformen; och förklarades den förra propositionen,
</seg>
</page>
