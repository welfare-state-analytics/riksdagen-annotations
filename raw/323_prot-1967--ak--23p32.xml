<page>
  <note>
Onsdagen den 26 april 1967
</note>
  <note>
Nr 23 33
</note>
  <note>
Beskattningen av vissa avgångsbidrag, m. m.
</note>
  <seg>
på handel utan också på hantverk och kommunikationer och hela näringslivet över huvud taget. Därför kommer i detta sammanhang frågorna om en allmän sysselsättningsförsäkring och en rad olika arbetsmarknadspolitiska åtgärder upp.
</seg>
  <seg>
Jag har, herr talman, velat understryka att frågan om avgångsbidrag är mycket viktigare än vad man hittills ansett. Jag vill tillfoga ett önskemål om att denna fråga tas upp i ett större sammanhang, samtidigt som man gör sitt bästa för att de existerande institutionerna skall kunna utnyttjas väl Ett övervägande rörande en del av bevillningsutskottets slutsatser kan då bli aktuellt redan nästa år.
</seg>
  <seg>
Jag har inget yrkande.
</seg>
  <intro>
Herr HEDLUND (cp):
</intro>
  <seg>
Herr talman! Som nyss nämnts är utskottet enhälligt, och det kunde därför tyckas att någon debatt inte är behövlig. Emellertid anser jag för min del att det är angeläget att understryka några synpunkter kring det grundproblem som ligger bakom utskottets förslag.
</seg>
  <seg>
Omställningar inom näringslivet är ofrånkomliga. Ett företag som en gång startat kanske i mycket blygsam skala och sedan vuxit sig stort och starkt har ändå ingen garanti för att få bli bestående. Nya uppfinningar, ökad utländsk konkurrens, behovet och möjligheterna att installera effektiva maskiner o.s.v. kan göra att en del av arbetskraften blir obehövlig. Omställningar av detta slag drabbar stundom den enskilde ganska hårt. Den första åtgärden för att hindra detta är naturligtvis att söka ordna ny sysselsättning i en eller annan form. Här spelar, som vi vet, bl.a. omskolningen en betydande roll. Det är dock svårt att ordna omskolning för äldre arbetskraft, och därför måste man för den tänka sig ekonomiska stödåtgärder av det slag som omnämns i detta betänkande. Att den enskilde kommer i kläm på ett sätt som nu sker är själv-
</seg>
  <seg>
fallet en ordning som inte kan få fortgå.
</seg>
  <seg>
Anledningen till att man inte ägnat dessa frågor så stor uppmärksamhet tidigare är väl ytterst att vi har haft goda konjunkturer ända sedan andra världskriget. Det har varit lätt att få nytt arbete för de friställda o.s.v. Men i en period med ekonomisk åtstramning och försämrade = sysselsättningsmöjligheter märker man bristerna i systemet och då inställer sig genast tanken att här måste någonting göras.
</seg>
  <seg>
Det är glädjande att man för vissa grupper har kommit fram till en typ av försäkring i det här avseendet, men det är bara vissa grupper som får ett skydd. Andra grupper av både anställda och därjämte de enskilda företagarna ligger utanför. Här gäller det att komplettera omfattningen och det gäller också att förbättra stödet högst väsentligt på skilda sätt.
</seg>
  <seg>
Vad som bör vara moget för ett ställningstagande rätt snart är en allmän sysselsättningsförsäkring, en propå som framfördes av en centerpartistisk reservant i ett kommittébetänkande för åtskilliga år sedan men som ännu inte lett till något resultat, sannolikt av det skäl jag nyss nämnde, nämligen att sysselsättningsförhållandena varit goda. Men dagens situation lär oss ändå att vi inte har anledning att räkna med att sysselsättningen blir helt orubbad och helt oförändrad utan att det finns ett ganska stort behov av en allmän sysselsättningsförsäkring både för anställda och för egna företagare.
</seg>
  <seg>
Det är glädjande att alla partier i utskottet har varit ense i beskattningsfrågan. Vad man i dag kan säga om den frågan är att det är angeläget att utvecklingen av frågan om engångsvederlag följs med uppmärksamhet.
</seg>
  <intro>
Herr KELLGREN (s):
</intro>
  <seg>
Herr talman! Jag måste fråga herr Hedlund vad han menar med en allmän sysselsättningsförsäkring. Menar
</seg>
  <note>
2— Andra kammarens protokoll 1967. Nr 23
</note>
</page>
