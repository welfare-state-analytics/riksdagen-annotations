<page>
  <note>
Fredagen den 30 maj e. m. 63
</note>
  <seg>
detta ögonblick skulle vara rimliga och rättvisa, det är, att man säger, att hela vårt nuvarande tullsystem är uppbyggt på det viset, att det är avsett att gagna alla näringar i lika mån, industrien och jordbruket i samma mån. Men, säger man, den nuvarande tulltaxan är ogynnsam för jordbruket och Jordbrukarna. Man säger, att det finnes en tullbörda på jordbruket, som är oproportionerligt stor, och då säger man: Hur kunna ni vägra hjälp, när ni erkänna, att det är på det viset, att jordbruket tynges av industritullar mer än industribefolkningen tynges av jordbrukstullarna? Huru kunna ni vägra att reparera detta misstag genom att höja jordbrukstullarna? Därigenom återställa ni eller genomföra ni bara den rättvisa mellan dessa båda näringar, som vi alla önska. Och, säger man, när man i utskottsbetänkandet skrivit, att den sittande tullkommittén skall påskynda sitt arbete, så att man så snart som möjligt kan få fram ett förslag, som åstadkommer denna rättvisa mellan industri och Jordbruk, huru kunna ni då vägra att — tillsvidare åtminstone skulle man från bondeförbundshåll kanske säga — höja spannmålstullarna, så att denna Jämlikhet blir införd? Sedan kunna vi ju resonera om att sänka tullarna över lag.
</seg>
  <seg>
Ja, på den strängen spelade hans excellens herr statsministern, på den strängen spelade herr Anderson i Storegården och jag är övertygad om att under den agitation, som kommer att föras ute i landet före höstens val, så kommer detta talet om jordbrukets nedtryckande genom en för tung industritullbörda att spela en mycket framträdande roll. Man kommer att säga: det är bevisat, att Jordbrukarna äro missnöjda. Vi som kräva höjda spannmålstullar, kräva alltså bara enklaste rättvisa, och de som vägra gå med på det, vilja egentligen att jordbrukets folk fortfarande skall vara underkastat denna orättvisa. Både tulloch traktatkomitténs och särskilda utskottets beräkningar peka på, att det finns en s. k. överbelastning av jordbruket genom det bestående tullsystemet, och det särskilda utskottet har kommit till det resultatet, att denna överbelastning belöper sig till icke mindre än 16 miljoner kronor.
</seg>
  <seg>
Innan jag fortsätter med en liten beräkning, skall jag varna kammarens ledamöter att allt för mycket tro på de där siffrorna såsom något slags exakt eller ens tillnärmelsevis exakt uttryck för vad som föreligger. Att beräkna, hur den ena gruppen av människor tryckes mer av tullar än den andra är synnerligen vanskligt och förbundet med så stora svårigheter, varför man får taga alla dessa siffror med den allra största varsamhet. Men jag skall gärna erkänna, att det finns en sådan överbelastning på jordbruket, och frågan blir då: är det resonemanget riktigt, att man bör återföra tillståndet till en större Jämlikhet på det viset, att jordbrukstullarna höjas? Hur har denna överbelastning kommit till stånd? Jo, genom att jordbrukarna, när de köpa sina varor, få dem fördyrade genom industritullar. Nu finns det en grupp av dessa industritullar, som jag skall lämna ur räkningen. Det är den gruppen av industritullar, som trycka på vad man kan kalla jordbrukarnas förnödenhetsvaror, maskiner och allt annat, som jordbrukarna behöva för bedrivande av sin näring; den trycker alla jordbrukare, det kan man icke komma ifrån.
</seg>
  <seg>
Hur har man nu gått till väga för att komma fram till denna överbelastning av Jordbruket genom industritullar? Jo, man får räkna med även den tullbörda, som jordbrukarna få vidkännas, när de nödgas köpa sådant. som de behöva för sin personliga förbrukning och för hushållet, socker, kläder, skodon, inventarier i hushållet o. s. v. Jag skall med ett enkelt exempel försöka klargöra läget. Låt OSS säga, att vi ha fyra personer, av vilka två äro sysselsatta i industrien och två i jordbruket. Antag, att de, som äro sysselsatta i jordbruket, betala till de två andra en summa av tre kronor, och att de, som äro sysselsatta i industrien, betala till de båda jordbrukarna två kronor i tullar. Då får alltså industribe. folkningen tre kronor av jordbrukarna, medan jordbrukarna bara få två kronor av industribefolkningen, alltså tryckas jordbrukarna mer. De få bara två kro-
</seg>
  <note>
Nr 42,
</note>
  <note>
Ang. vissa åtgärder till det svenska jordbrukets stödjande. (Forts.)
</note>
</page>
