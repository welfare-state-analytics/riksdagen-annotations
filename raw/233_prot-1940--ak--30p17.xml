<page>
  <note>
18 Nr 30. Onsdagen den 8 maj 1940.
</note>
  <note>
Svar på interpellation. (Forts.)
</note>
  <seg>
Tsvikskanalen skulle ju klaras med statsmedel och skulle alltså icke belasta kommunerna. Vidare har åberopats att under fyra månader av året går det icke att hålla på med vägarbeten, och under den perioden kunde man syssla med det här arbetet. Det är ju inga orimliga krav som jag ställer.
</seg>
  <seg>
Herr statsrådet säger nu, att jag skall väcka en motion i riksdagen. Ja, vi ha ju motionerat i saken, och riksdagen har svarat, att den lägger i regeringens hand att avgöra saken. Herr statsrådet kan alltså göra som han vill. Men vill icke herr statsrådet vara med om saken, blir det väl ingen annan råd än att länets representanter vid en kommande riksdag få motionera i frågan. Jag klandrar icke någon, utan var och en får som sagt ha sin uppfattning. Men uppfattningen i norra Bohuslän är den, att skall man kunna klara upp förhållandena, måste vi få goda kommunikationer, icke minst i fråga om sjötrafiken.
</seg>
  <intro>
Chefen för socialdepartementet, herr statsrådet Möller:
</intro>
  <seg>
Herr talman! Jag vill med anledning av det sista anförandet endast påpeka, att riksdagen fattat särskilt beslut rörande Svinesundsbron. Jag menar, att det skulle kunna gå till på samma sätt med Isvikskanalen. Det är alltså icke på grund av ett i socialdepartementet fattat beslut om att anslå så och så mycket pengar av arbetslöshetsmedel, som Svinesundsbron skulle komma till stånd, utan på grund av ett alldeles särskilt beslut av riksdagen.
</seg>
  <intro>
Herr Mårtensson:
</intro>
  <seg>
Herr talman! Jag har lyssnat till herr statsrådets svar å herr Osbergs interpellation, och jag fann svaret ganska tillfredsställande, men jag kan ändå icke underlåta att göra ett par påpekanden i anledning av detsamma.
</seg>
  <seg>
Herr statsrådet säger, att fördelar skulle vinnas genom detta kanalarbete men att fördelarna inte äro så stora, att de uppväga de omfattande kostnader som arbetets utförande skulle medföra, utan frågan måste därför ses ur arbetslöshetssynpunkt och arbetet utföras när arbetslösheten har nått en stor omfattning inom länet. Detta är i stort sett ett ganska riktigt omdöme av detta kanalarbete. Men kanhända har statsrådet dock något litet underskattat betydelsen av arbetet i fråga. Här finns en stor grupp av näringsidkare inom norra Bohuslän, för vilka det skulle ha en oerhört stor betydelse, om arbetet med Isvikskanalen kom till utförande, nämligen de mindre fraktskepparna. Det förefaller som herr statsrådet i någon mån bortsett ifrån kanalens betydelse för just den mindre fraktfarten.
</seg>
  <seg>
Sedan nämnde statsrådet i slutet av sitt anförande, att Isvikskanalen bör stå som en reserv för de arbetslösa och endast komma till utförande, när arbetslöshetsläget försvåras, och i varje fall icke, förrän Malökanalen var färdig. Jag fattade herr statsrådets svar på detta sätt. Nu kan det ju bli möjligt, att arbetslöshetsläget under den närmaste tiden i ganska stor utsträckning försvåras, och om detta blir fallet, skulle jag vilja vädja till herr statsrådet att sätta igång detta arbete, även om Malökanalen icke vid detta tillfälle skulle vara fullt färdig.
</seg>
  <seg>
Vad sedan beträffar herr Osbergs anförande här och hans tal om att länsstyrelsen eller landshövdingen, som han sade, satte sig emot detta arbete, så anser jag det vara på sin plats att meddela, att detta dock icke är förhållandet utan att länsstyrelsen och icke minst landshövdingen ha gått in för att Isvikskanalen bör komma till stånd. Men landshövdingen vill icke sätta den i främsta planet av de nödvändiga arbetena. Om det emellertid visar sig, att de arbeten som äro mera nödvändiga, en del vägarbeten o. dyl., icke kunna absorbera den arbetskraft som blir arbetslös inom länet, då bör byg gandet av
</seg>
</page>
