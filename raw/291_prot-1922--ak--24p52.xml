<page>
  <seg>
Lördagen den 1 april, f. m,. 53 ningen ärligt säga ifrån att jag hörde till dem, som röstade för bifall till kammarens beslut i den frågan, sålunda för avskaffande av eforernas självskrivenhet. Men detta är en sak, och en annan sak är att ingripa i de två särstående institutioner, som våra universitet utgöra, med deras alldeles särskilda självstyrelse, utvecklad under århundraden, omsorgsfullt bevarad och, såvitt jag kan finna, i det stora hela aldrig någonsin missbrukad. Sådana fristående institutioner har man efter min mening verkligen både skyldighet och rätt att behandla på ett något annat sätt än som sker i vanliga förvaltningsärenden. Man bör ge dem tillfälle att själva uttala sin mening i en fråga av denna art, om den också icke kan anses vara 1 sak betydande. På grund av vad jag anfört anhåller jag, herr talman, att få förena mig i yrkandet på återremiss.
</seg>
  <note>
Med herr Edén förenade sig herr Bengtsson i Norup.
</note>
  <intro>
Herr Dalgren:
</intro>
  <seg>
Herr talman! Jag skall börja med att instämma med den föregående talaren däri, att detta är en mycket liten fråga, men jag får bekänna, att jag ändå varit ganska tveksam, huruvida jag skulle våga yttra mig i debatten, då jag vet, huru här småfrågor drivas upp till alldeles orimliga proportioner, så fort det teologiska intresset där är inblandat. Man brukar ju alltid påminna dem, som tala för sådana frågor, att de skola hysa pietet för ålderdomliga institutioner o. dyl., och jag får erkänna, att jag i viss mån är känslig för en sådan förebråelse som att sakna pietet. Jag har + 0. m. varit så bekymrad, att jag sökt taga reda på, huruvida det skulle vara så olyckligt, att just i år någon gammal kansler eller prokansler råkat fylla jämnt hundratal år, så att jag på det sättet från något håll skulle kunna beskyllas för att vilja draga ned hans minne. Jag får bekänna, att jag blev ledsen, då jag upptäckte att det i år är tre hundra år, sedan Johan Skytte blev kansler för Uppsala universitet och prokanslersämbetet i samband därmed kom till. Det är alldeles klart, att man begår ett förfärligt helgerån, när man vid en sådan tidpunkt talar om att avskaffa detta prokansleriat.
</seg>
  <seg>
För övrigt betonade både professor Lindskog och herr Edén, att vid universiteten ingen missbelåtenhet råder med denna institution. Herr Edén talade om, att han kunde vara med på avskaffande av ämbetet, om det kunde påpekas någon opinion för en sådan åtgärd vid universiteten. Det är samma argumentation, som talaren använt, när denna sak förut varit uppe. Jag kan icke hjälpa, att när jag hörde det talet och en del andra yttranden av herr Edén, t. ex. om att riksdagen icke bör »lägga sig i» universitetsfrågor av detta slag eller »ingripa i dessa särstående institutioner», såsom orden föllo, klingade i mina öron ett gammalt yttrande »att professores gärna vilja, att akademien skall vara professorum egen». Den har ingen att befatta sig med. Jag kan icke gå med på en sådan uppfattning.
</seg>
  <seg>
För övrigt undervärderar ändå i någon mån herr Edén betydelsen av denna institution, sådan den verkat även under sista tiden.
</seg>
  <note>
Nr 24,
</note>
  <note>
Ang. upphävande av biskops självskrivna utövande av prokanslers-
</note>
  <note>
ämbetet.
</note>
  <note>
(Forts.)
</note>
</page>
