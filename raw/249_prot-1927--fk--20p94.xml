<page>
  <note>
Lördagen den 2 april e. m. 95
</note>
  <seg>
niskorna skola göra långa promenader etc., men det kan man icke lagstifta om. Man kan icke ålägga folk genom lagbud att göra långa promenader varje dag. Visst är det en realitet, att folket skall föra en sund och lämplig diet, men man kan icke lagstifta därom. .
</seg>
  <seg>
Utskottet har ansett de av motionären i motiveringen till motionen anförda skälen vara riktiga och bra, men att de icke äro av den natur, att de kunna läggas till grund för en riksdagsskrivelse. Det är av detta skäl, som utskottet avstyrkt motionen, och jag ber, herr talman, att få yrka bifall till utskottets hemställan.
</seg>
  <intro>
Herr Lindhagen:
</intro>
  <seg>
Den siste ärade talaren anförde de verkliga skälen för utskottets avstyrkande och framhöll med styrka, att sådana här stora frågor — jag ger honom min reverens för att han kallar denna fråga för en stor fråga — enligt naturens ordning mogna långsamt. Utskottet vill icke gå emot naturens ordning och därför vill utskottet se till, att det sker långsamt. Det är åtminstone begripligt.
</seg>
  <seg>
Däremot torde ju den siste ärade talaren, om han läst motionen och uppmärksammat mitt sista anförande, ha funnit, att det icke alls är fråga om att lagstifta och ålägga någon något i detta avseende, utan att det är fråga om att genom upplysningsverksamhet kunna förmå människorna att reflektera på denna upplysning för att självmant och frivilligt börja taga hand om sig själva. Jag har betonat, att det är den metoden, som nykterhetsvännerna själva använda i fråga om spritdryckerna, och jag har åberopat, att vi nyligen hade en slags riksdag, för vilken herr överståthållaren i Stockholm gick i spetsen för att skydda upplysningen bara på det hållet. Det är ingenting annat än en sådan upplysning, som jag fordrar skall komma till stånd på övriga områden också.
</seg>
  <intro>
Herr Bergman:
</intro>
  <seg>
Herr talman! Jag kan icke neka till, att jag hyser sympatier för den tanke, som ligger till grund för herr Lindhagens motion, men jag kan dock med hänsyn till dess vaga och allmänna karaktär icke rösta för den. Jag blev närmast uppkallad på grund av den indirekta kritik, som motionären riktade emot nykterhetsrörelsens upplysningsverksamhet. Herr Lindhagen tycks alldeles ha förbisett vad denna rörelse redan gjort och alltjämt gör i här berörda avseende. Det är icke bara med avseende å spriten, som centralförbundet för nykterhetsundervisning vid de talrika kurser, som hållas år efter år ute i landet, driver upplysningsverksamhet. Staten har länge anslagit stora medel till dessa kurser, bl. a. för ett hundratal lärare vid olika läroanstalter varje år. Det har ju också uttryckligen föreskrivits, att dessa kurser skola gälla ej blott nykterhet utan även just vad herr Lindhagen intresserar sig för, nämligen hygieniska frågor i allmänhet. I dessa kurser ha sådana män som professorerna Thunberg, Virgin, Almqvist, Henschen, Sjövall, den danske läkaren d:r Ottosen och en hel mängd andra auktoriteter på hygienens och läkarvetenskapernas område ofta medverkat. Det göres verkligen ganska mycket i det avseendet på mitiativ av nykterhetsrörelsen, och man skulle nästan kunna säga, att flertalet av de kursföreläsningar, som anordnas, numera handla mera om andra saker än direkt om nykterhet. Man kan till och med understundom undra, om den egentliga nykterhetsupplysningen icke blir över hövan undanskjuten.
</seg>
  <seg>
Jag vill också säga, att, då herr Lindhagen talar om den kurs, som nyligen hållits i Stockholm och därvid tycktes kritisera vad den i det avseendet gjort, han dock borde ha observerat, att även där förekom upplysning beträffande mycket annat än nykterhetssaken. Professor Almqvist föreläste t. ex. om vad som tillhör hans speciella område.
</seg>
  <seg>
Jag har, som sagt, ganska stora sympatier för herr Lindhagens idéer i här förevarande fråga, men utskottets ärade ordförande har säkerligen alldeles
</seg>
  <note>
Nr 20.
</note>
  <note>
Om folkupplysning &amp; hälsovårdsfrågan. (Forts.)
</note>
</page>
