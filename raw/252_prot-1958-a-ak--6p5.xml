<page>
  <note>
6 Nr 6
</note>
  <note>
Fredagen den 14 februari 1958
</note>
  <note>
Interpellation ang. behandlingen av frågan om möjligheterna för enskilda att köpa
</note>
  <note>
aktier i vissa av staten ägda företag
</note>
  <seg>
Jag hemställde i motionen att riksdagen skulle i skrivelse till Kungl. Maj:t begära att direktiven för 1953 års utredning rörande de statliga företagsformerna kompletterades så, att utredningen kunde ta upp de i motionen framförda synpunkterna.
</seg>
  <seg>
Statsutskottet anförde i sitt utlåtande, att det för sin del ansåg den nämnda utredningen oförhindrad att inom ramen för redan gällande direktiv ta upp även den fråga som aktualiserats i motionen.
</seg>
  <seg>
Utskottet fann emellertid de framförda synpunkterna i sak beaktansvärda och föreslog att motionen skulle överlämnas till utredningen.
</seg>
  <seg>
Detta skedde i slutet av 1956. Utredningen har dock ännu inte tagit upp frågan om enskilt förvärv av aktier i statsägda företag.
</seg>
  <seg>
Med anledning härav anhåller jag om kammarens tillstånd att till herr statsrådet och chefen för finansdepartementet få framställa följande fråga:
</seg>
  <seg>
När kan 1953 års utredning rörande de statliga företagsformerna förväntas redovisa sin behandling av den av 1956 års riksdag till utredningen överlämnade motionen rörande möjligheterna för enskilda att köpa aktier i vissa av staten ägda företag?
</seg>
  <note>
Denna anhållan bordlades.
</note>
  <note>
85 Till bordläggning anmäldes:
</note>
  <note>
konstitutionsutskottets utlåtande nr 1, i anledning av Kungl. Maj:ts proposition med förslag till förordning om ändring i kyrkomötesförordningen den 22 april 1949 (nr 174);
</note>
  <note>
statsutskottets utlåtanden:
</note>
  <note>
nr 14, i anledning av Kungl. Maj:ts i statsverkspropositionen gjorda framställningar under Utgifter å driftbudgeten, För flera huvudtitlar gemensamma frågor, jämte i ämnet väckta motioner,
</note>
  <note>
nr 19, i anledning av Kungl. Maj:ts proposition angående utgifter å tillläggsstat II till riksstaten för budgetåret 1957/58, i vad propositionen avser finansdepartementets verksamhetsområde,
</note>
  <note>
nr 26, i anledning av Kungl. Maj:ts proposition angående bestridande av vissa haverikostnader,
</note>
  <note>
nr 27, i anledning av Kungl. Maj:ts proposition angående fortsatt disposition av visst äldre reservationsanslag, avseende handelsdepartementets verksamhetsområde,
</note>
  <note>
nr 28, i anledning av väckta motioner om ändrad ordning för vissa anslags uppförande i statsbudgeten, i vad motionerna hänvisats till statsutskottet,
</note>
  <note>
nr 29, i anledning av Kungl. Maj:ts proposition angående försäljning av vissa, allmänna arvsfonden tillfallna fastigheter,
</note>
  <note>
nr 30, i anledning av Kungl. Maj:ts proposition angående fråga om befrielse från viss betalningsskyldighet till kronan, och
</note>
  <note>
nr 31, i anledning av Kungl. Maj:ts proposition angående avstående i visst fall av kronans rätt till danaarv, m. m.;
</note>
  <note>
bevillningsutskottets betänkanden:
</note>
  <note>
nr 4, i anledning av Kungl. Maj:ts proposition med förslag till förordning angående ändrad lydelse av den vid förordningen den 30 juni 1943 (nr 477) om skatt å vissa pälsvaror fogade förteckningen över pälsskinn jämte i ämnet väckta motioner, och
</note>
  <note>
nr 5, i anledning av Kungl. Maj:ts proposition nr 1, såvitt propositionen angår det promilletal, varmed skogsvårdsavgiften för år 1958 skall utgå, jämte i ämnet väckta motioner;
</note>
  <note>
bankoutskottets utlåtande nr 4, angående verkställd granskning av riksdagsbibliotekets styrelse och förvaltning;
</note>
  <note>
första lagutskottets utlåtanden:
</note>
  <note>
nr 4,i anledning av verkställd granskning av justitieombudsmannens ämbetsförvaltning,
</note>
</page>
