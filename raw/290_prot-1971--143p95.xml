<page>
  <seg>
tetens utveckling — ingalunda fallet. Tvärtom.
</seg>
  <seg>
Nej, jag tycker inte att man skall komma och påstå att kommunen behöver ökade maktbefogenheter för att åstadkomma en bättre markanvändning, en bättre miljö, eller för att tillgodose — som det brukar heta — vitala samhällsintressen. Det är ju det begrepp som åberopas i alla sammanhang, då regeringen vill vidga det offentligas beslutsoch maktsektor. En bättre balans mellan olika krafter i ett fritt samhälle, en decentralisering av centrala befogenheter och beslut och ett öppet och fritt samspel mellan olika intressen inom givna ramar som formar våra tätorter skulle sannolikt ha lett till väsentligt bättre resultat än den jämnstrukna sterilitet som nu har växt fram utan att enskilda människor, utan att konsumenterna fått säga sitt och i fritt konsumtionsval tillgodose sina önskemål.
</seg>
  <seg>
Och bakom de här kraven på vidgade befogenheter ligger självfallet medvetandet om att regleringspolitiken på bostadsområdet har havererat. De stolta tankarna i socialdemokraternas efterkrigsprogram är i dag längre från sitt förverkligande än vad de var vid sin tillkomst på 1940-talet. Inte självfallet kvantitativt. Större delen av efterkrigstidens bostadsbestånd förvaltas i dag av kommunala, kooperativa och s.k. allmännyttiga företag. Men miljön, herrar statsråd, och bostadskostnaderna och de enskilda konsumenternas önskemål, efterfrågan och valfrihet har kommit bort i den ”perfekta” hanteringen.
</seg>
  <seg>
Vi har en omfattande bostadsbyråkrati — i bolagen och i de myndigheter som anser sig bättre än de enskilda människorna förstå deras behov och önskemål. Det drar väldiga kostnader. Folk arbetar och gör sitt enligt gällande instruktioner. De höga kostnaderna kräver höga skatter, som i sin tur begränsar hyresgästernas möjligheter att utan bidrag betala sina egna bostadskostnader.
</seg>
  <seg>
De krav som går igen i regeringens propositioner är i själva verket uttryck för en mycket gammal sanning, inte hänförlig bara till byråkratin i vårt land och självfallet inte enbart till socialdemokratisk byråkrati, nämligen den sanningen att offentliga ingrepp har en inneboende benägenhet att undan för undan trappas upp, att ständigt föda krav på nya ingrepp. Professor Parkinson har bekräftat denna regel om byråkratins inneboende tendens att återfödas, bl.a. för att försöka täcka de brister och misstag som alltid visar sig uppkomma vid offentlig reglering och styrning av enskilda människors i allra högsta grad varierande beteenden, önskemål och behov.
</seg>
  <seg>
Det finns i dag — vi har all anledning att diskutera det och att tänka på det — ingen sektor av det svenska folkhushållet, som är så genomreglerad som den fysiska planeringens och bostadsbyggandets. Och följderna? Ja, de är i korthet:
</seg>
  <seg>
På många håll fortfarande bostadsbrist, trots ett rekordhögt byggande.
</seg>
  <seg>
Bostadskostnader så höga, att mera än hälften av alla barnfamiljer måste ha bidrag för att klara hyran.
</seg>
  <seg>
Ingen fri efterfrågan. Sjunkande utrymmesstandard.
</seg>
  <seg>
Bestående orättvisor mellan ”bostadsfrälset” i det centrala fastighetsbeståndet i innerstaden och de unga barnfamiljerna i den avlägset belägna och dyraste bebyggelsen.
</seg>
  <note>
Nr 143 Torsdagen den
</note>
  <note>
9 december 1971
</note>
  <note>
Ändringar i byggnadsoch expropriationslagstiftningen
</note>
  <note>
95
</note>
</page>
