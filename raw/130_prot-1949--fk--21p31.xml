<page>
  <note>
32 Nr 21.
</note>
  <note>
Onsdagen den 25 maj 1949.
</note>
  <note>
Ang. utbildningstiden för vissa värnpliktiga m. m.
</note>
  <seg>
den. Det är knappt med arbetsfolk på landsbygden, och det är ju under dessa tider ganska viktigt att vi få skörden väl inbärgad. Det är ofta svårt för många jordbrukare att skaffa arbetskraft när de värnpliktiga äro inkallade till tjänstgöring.
</seg>
  <seg>
När dessa frågor behandlades vid förra årets riksdag, yrkades från det parti, jag tillhör, att för värnpliktiga jordbrukare skulle medgivas ett skördeuppehåll av två månader. Från militärt håll ansågs det, att om detta undantag medgåves, bleve det svårt att bedriva en effektiv utbildning av de värnpliktiga, och med anledning därav beslöt riksdagen medgiva en skördeledighet under endast 14 dagar. Nu har emellertid, när värnpliktsfrågan varit föremål för ytterligare utredning, även frågan om skördeledigheten prövats på nytt. Från vissa jordbrukarorganisationer och även allmänna institutioner har framhållits, att det är nödvändigt med en skördeledighet för jordbrukarna, men att två veckor äro en väl knapp tid.
</seg>
  <seg>
Sveriges lantbruksförbund yttrar t. ex., att om ett två månaders skördeuppehåll för värnpliktiga jordbrukare vore svårt att förena med effektiv militärutbildning, det föreslagna gemensamma sommaruppehållet för alla värnpliktiga syntes vara den för ögonblicket lämpligaste lösningen. Den föreslagna tiden vore emellertid för kort för att uppehållet skulle kunna tjäna avsett syftemål. Redan vid ett genomgående gynnsamt skördeväder vore ett 14 dagars skördeuppehåll otillräckligt. Uppehållet borde därför fastställas till fyra veckor. För att ge önskad effekt borde detta uppehåll i sin helhet förläggas till skördetiden. På samma sätt har även Riksförbundet Landsbygdens folk uttalat sig. Förbundet anser, att ett 14 dagars uppehåll är alltför kortvarigt.
</seg>
  <seg>
Arbetsmarknadsstyrelsen har också ansett det vara alldeles för litet med ett skördeuppehåll av 14 dagar. Styrelsens yttrande sammanfattas på följande sätt: »Därest ett skördeuppehåll av två månader för värnpliktig jordbrukspersonal, vilket för jordbruket vore både önsk-
</seg>
  <seg>
värt och ändamålsenligt, icke kunde ordnas på ett ur såväl militär synpunkt som jordbrukssynpunkt godtagbart sätt, syntes ett för alla värnpliktiga gemensamt kortare skördeuppehåll under den första tjänstgöringen i allt fall erforderligt. Styrelsen kunde emellertid icke tillstyrka ett så kort skördeuppehåll som 14 dagar utan finge av tidigare anförda skäl föreslå ett uppehåll av minst tre veckor. Det förefölle styrelsen som om ett övningsuppehåll av tre veckor icke skulle behöva medföra så mycket mer besvärande komplikationer ur utbildningssynpunkt än ett uppehåll av 14 dagar.»
</seg>
  <seg>
Nu ha militärerna, framför allt armé- chefen, uttalat att en längre skördeledighet än 14 dagar skulle avsevärt försämra utbildningsmöjligheterna, därigenom att de värnpliktiga under detta uppehåll skulle glömma bort åtskilligt av vad de hade lärt sig. Men det är väl att driva den saken alltför långt. Man får ju inom andra områden ge dem som utbildas en eller annan ledighet på såväl 14 dagar som längre tid utan att utbildningen blir lidande därav. Jag kan därför inte finna militärernas skäl tillräckligt bärande i detta avseende. Och för övrigt, om man drar ut konsekvenserna, hur skulle de värnpliktiga kunna komma ihåg vad de lärt, då de efter slutad utbildning flera år senare inkallas för militärövningar? Då skulle de väl ha glömt bort det mesta av vad de lärt. Men jag kan mycket väl förstå, att det kan vara andra skäl, som kunna medföra olägenheter. Det kan sålunda icke vara lämpligt, att de ickejordbrukare, som icke skola delta i skördearbetet, få alltför lång ledighet under sommaren, då de kanske icke kunna få sysselsättning.
</seg>
  <seg>
Både militärt och organisatoriskt kan det således kanske bli vissa olägenheter. Dock synas de inte vara större än att de kunna övervinnas, om man ökade denna ledighet med ytterligare en vecka. Man har i motionerna på grund av de erinringar mot detta förslag, som gjorts tidigare, inte sträckt sig längre än att man har begärt en ledighet av tre veckor, och det ha reservanterna nu anslutit sig till. Jag kan inte se, att detta från militär
</seg>
</page>
