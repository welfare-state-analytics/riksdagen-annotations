<page>
  <note>
Nr 129
</note>
  <note>
Onsdagen den
</note>
  <note>
27 november 1974
</note>
  <note>
Alkoholoch narkotikamissbruket inom kriminalvårdens anstalter, m. m.
</note>
  <note>
40
</note>
  <seg>
att bemästra narkotikamissbruket på anstalterna skall visa sig stämma med verkligheten. Men jag kan inte förstå att man inte skulle kunna införa kemisk urinkontroll för att på det sättet kunna lätta litet på de rigorösa säkerhetsoch kontrollbestämmelser som måste till, om man annars skall kunna hålla anstalterna fria från narkotika. Jag kan inte förstå varför det skulle vara fel att gå på en mera öppen linje i stället för att nödgas avskärma anstalterna från omvärlden.
</seg>
  <intro>
Herr LARFORS (s):
</intro>
  <seg>
Herr talman! Fru Kristensson har talat om att 34 $ i den av riksdagen i våras antagna lagen om kriminalvård på anstalt inte fungerar på det sätt som var avsett. Jag vill då erinra om att lagen trädde i kraft den 1 juli i år, och vi har därför naturligtvis inte så lång erfarenhet av hur den paragrafen fungerar. Skulle det nu vara så att man inte är på det klara med hur betalningsansvaret skall fördelas mellan sjukvårdshuvudmannen å ena sidan och kriminalvårdsstyrelsen å den andra, så förmodar jag att frågan kommer att lösas genom förhandlingar. Skulle det inte gå att finna en lösning på det sättet, kommer frågan säkert tillbaka till riksdagen.
</seg>
  <intro>
Fru BERGANDER (s):
</intro>
  <seg>
Herr talman! Herr Larfors tog upp 34 $ — jag hade annars tänkt göra det nu.
</seg>
  <seg>
Jag vill säga att jag inte heller är helt utan erfarenhet av problematiken när det gäller ungdomar och sociala frågor, och jag utgår ifrån att de övriga ledamöterna i utskottet som tagit ställning till motionerna på samma sätt som jag också har sina speciella erfarenheter. Ändå har det blivit enighet i utskottet mot de två moderatledamöterna.
</seg>
  <seg>
Det finns ingen anledning att förlänga den här debatten. Jag yrkar återigen bifall till justitieutskottets hemställan.
</seg>
  <intro>
Fru KRISTENSSON (m):
</intro>
  <seg>
Herr talman! Det är naturligtvis rätt, herr Larfors, att lagen trädde i kraft så sent som den 1 juli i år och att vi därför rimligen inte kan ha erfarenheter som leder till några långtgående slutsatser. Men redan nu har man alltså fått klart för sig att det som vi upplevde som något positivt för med sig vissa praktiska problem. Vi insåg själva att det skulle bli problem, och utskottet hemställde enhälligt att riksdagen skulle hos Kungl. Maj:t begära en översyn av de svåra samordningsfrågorna. Vi ville att den översynen skulle ske snarast möjligt, men mig veterligt har man inom justitiedepartementet ännu inte påbörjat något sådant arbete. Jag hoppas att man nu utan dröjsmål kommer att vidta en sådan åtgärd som utskottet och riksdagen har begärt.
</seg>
  <note>
Överläggningen var härmed slutad.
</note>
</page>
