<page>
  <note>
142 Nr 2.
</note>
  <note>
Onsdagen den 20 januari 1954.
</note>
  <note>
Vid remiss av statsverkspropositionen m. m.
</note>
  <seg>
orsaken till att dessa städer ter sig så lockande för människorna som de gör? Man kan fråga sig om det är önskvärt att uppmuntra denna tillströmning av folk till dessa större tätorter?
</seg>
  <seg>
Jag vill säga att om vi använde en del av den energi, som nu utlöses för att möta detta bostadsbehov i storstäderna, till åtgärder som skulle åstadkomma bättre försörjningsmöjligheter för folket i de mindre tätorterna och på landsbygden, skulle snart bostadsköerna i Stockholm och andra städer försvinna. Det är avsaknaden av försörjningsmöjligheter på landsbygden som gjort, att denna stora folkförflyttning kommit till stånd. Det är framför allt en bristande differentiering av näringslivet, det är dyrortssystemet och en hel del annat.
</seg>
  <seg>
De problem som man kommer in på, när man diskuterar bostadsköerna, är synnerligen allvarliga. Den folkförflyttning, som nu sker från de mindre tätorterna till de större och från landsbygden till tätorterna, är det mest allvarliga problemet i vår samhällsbild just nu.
</seg>
  <seg>
Det enligt min mening mest intressanta uttalandet i denna remissdebatt gjordes av högerledaren Hjalmarson i går, när han gav ett bragelöfte att högern skall komma fram med förslag om att sänka de direkta skatterna med 10 procent. Det skall bli ytterligt intressant att se, på vilka grunder högern skall fota denna skattesänkning.
</seg>
  <seg>
Jag skulle i detta sammanhang vilja rikta en uppmaning till högerpartiet. När man där går att skriva denna motion om skattesänkning, vill jag ge vederbörande en anmodan att noga betänka den maning som i fjol vid denna tid, när 1953 års riksdag började, stod 1 tidningen Medborgaren. Jag kom att tänka på den saken, när herr Hjalmarson yttrade sig i går. Det är ju vanligt att riksdagen, när den sammanträder, möts i tidningarna med förmodanden och uttalanden av olika slag.
</seg>
  <seg>
Det heter att det blir en arbetstyngd riksdag, att det blir en de stora socialreformernas riksdag, försvarsfrågornas riksdag etc. etc., men det är mera sällan som man träffar på en sådan uppmaning som den som lästes i Medborgaren vid förra årets riksdag.
</seg>
  <seg>
Nu vet jag inte om denna uppmaning var riktad närmast till dem som står denna tidning nära eller om den var riktad till folk i allmänhet, men jag får ju säga, att när jag i fjol läste högerns skattesänkningsreservation, så föll det mig i tankarna att de som skrivit den inte hade läst tidningen Medborgarens uppmaning inför riksdagens början. Sedan man diskuterat, vilka frågor som komme att ställas inför 1953 års riksdag, slutade man nämligen med att säga: »Sakligheten borde få sitta i högsätet vid 1933 års riksdag».
</seg>
  <seg>
Man frågade sig spontant, då man läste detta: Gör den inte det vid alla riksdagar, eller är det på det sättet, att det finns grupper i riksdagen som från början föresätter sig att inte låta sakligheten sitta i högsätet? Den frågan är i varje fall berättigad. Nu har vi tyvärr inte sett någon liknande uppmaning inför denna riksdag vare sig i någon högertidning eller någon annan tidning från oppositionen, och man skall kanske inte heller begära orimligheter. Det är ju på det sättet att vi nu börjar en valårsriksdag, och det är möjligt att vi till nästa år på nytt får läsa en liknande vacker uppmaning i tidningen Medborgaren eller något annat organ ifrån oppositionen.
</seg>
  <seg>
Jag för min del vill emellertid säga, att när man kräver en skattesänkning, är det viktigaste av allting att man fotar denna på sakliga grunder. Därmed menar jag en skattesänkning som inte innebär, att man som man hittills föreslagit från högerhåll, övervältrar utgifterna på enskilda medborgare i form av högre försäkringsavgifter, i form av högre hyror eller på annat sätt. Detta är enligt min mening
</seg>
</page>
