<page>
  <note>
Onsdagen den 10 maj 1950 em.
</note>
  <note>
Om anslag till omplantering av rödspätta m. m.
</note>
  <note>
Föredrogs ånyo jordbruksutskottets utlåtande nr 26, med anledning av väckta motioner om anslag till omplantering av rödspätta m. m.
</note>
  <note>
I två inom riksdagen väckta, till jordbruksutskottet hänvisade likalydande motioner, nämligen I:15 av herr Spetz och herr Petersson, Emil, samt II:16 av herr Utbult m. fl., hade hemställts, att riksdagen måtte besluta att till omplantering av rödspätta i svenska farvatten för budgetåret 1950/51 anvisa ett reservationsanslag av 15 000 kronor.
</note>
  <note>
Till utskottet hade vidare hänvisats en inom andra kammaren väckt motion, nr 220, av herr Levin, i vilken motion yrkats, att riksdagen måtte besluta att för budgetåret 1950/51 anvisa ett reservationsanslag av 15 000 kronor till omplantering av rödspätta och eventuellt annan plattfisk till de svenska kustvattnen vid södra och västra kusterna.
</note>
  <note>
Utskottet hade i det nu ifrågavarande utlåtandet på anförda skäl hemställt, att motionerna I:15 och II:16 samt II: 220 icke måtte föranleda någon riksdagens åtgärd.
</note>
  <note>
Reservation hade avgivits av herrar Hjalmar Nilsson, Isaksson, Antby, H&amp;eggblom, Utbult och Mårtensson i Smedstorp, vilka ansett, att utskottets yttrande bort hava den lydelse, reservationen visade, samt att utskottet bort hemställa, att riksdagen måtte, med anledning av motionerna I: 15 och II: 16 samt II: 220, till Omplantering av rödspätta för budgetåret 1950/51 anvisa ett reservationsanslag av 10000 kronor.
</note>
  <intro>
Herr NILSSON, HJALMAR:
</intro>
  <seg>
Herr talman! Jag ber helt kort att få yrka bifall till den vid detta ärende fogade reservationen.
</seg>
  <intro>
Herr SPETZ:
</intro>
  <seg>
Herr talman! Jag ber att få instämma i den siste ärade talarens yrkande och ber att få påpeka, att detta
</seg>
  <seg>
Nr 16. 155 anslag ju är ett produktionsfrämjande anslag. Jag tycker att jordbruksutskottet borde kunnat spara på någon annan post än de 10000 kronor, som det här är fråga om.
</seg>
  <seg>
Jag ber alltså att få yrka bifall till reservationen.
</seg>
  <intro>
Herr ANDERBERG:
</intro>
  <seg>
Herr talman! Utskottet anser att lönsamheten på ifrågavarande område är så liten, att man inte vill ge sig in på de experiment som föreslås. För litet var står det väl klart att vi inte ha någon garanti för att de kostnader, som wvi här skulle lägga ned, komma att bli till fördel för våra svenska fiskare. Vi kommo också så sent som 1949, då denna fråga var uppe, till samma resultat; vi funno att det skulle vara bortkastade pengar.
</seg>
  <seg>
Vi ha inte i år kommit till annat resultat, varför jag hemställer om bifall till utskottets hemställan.
</seg>
  <intro>
Herr PETERSSON, EMIL:
</intro>
  <seg>
Herr talman! Jag vill bara helt stillsamt invända gent emot herr Anderberg, att fiskeristyrelsen har tillstyrkt bifall till motionerna I:15 och II: 16.
</seg>
  <note>
Överläggningen ansågs härmed slutad, varefter jämlikt föreliggande yrkanden gjordes propositioner, först på bifall till vad utskottet i det under behandling varande utlåtandet hemställt samt vidare på antagande av det förslag, som innefattades i den vid utlåtandet avgivna reservationen; och förklarades den förra propositionen, som upprepades, vara med övervägande ja besvarad.
</note>
  <note>
Föredrogos ånyo jordbruksutskottets utlåtanden:
</note>
  <note>
nr 27, med anledning av väckta motioner om statsbidrag till anskaffning av ekolod på svenska fiskebåtar;
</note>
  <note>
nr 28, med anledning av Kungl. Maj:ts i statsverkspropositionen gjorda framställning om anslag för budgetåret 1950/ 51 till Odling av gummiförande växter samt till Bidrag till Föreningen för växt-
</note>
</page>
