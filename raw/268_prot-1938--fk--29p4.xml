<page>
  <note>
Onsdagen den 27 april 1938. Nr 29. 5
</note>
  <note>
Om utredning rörande det offentliga nöjeslivet m. m. (Forts.) att riksdagen måtte besluta att i skrivelse till Kungl. Maj:t hemställa om en allsidig utredning angående det offentliga nöjeslivet och dithörande förhållanden i vårt land, särskilt med hänsyn till de faror, som hotade ungdomen från vissa nöjestillställningar. Motionärerna hade anhållit, att denna utredning särskilt måtte inriktas på att undersöka:
</note>
  <note>
1) möjligheten av skärpt kontroll över filmförevisningar, så att underhaltig NR för ungdomen skadlig film i vidsträcktare omfattning än nu skedde för-
</note>
  <note>
jödes;
</note>
  <note>
2) skärpt kontroll över offentliga danstillställningar, varjämte borde övervägas, om dispens från gällande bestämmelser borde medgivas i den utsträckning som nu skedde;
</note>
  <note>
3) åtgärder mot spridning av pornografiska och för ungdomen skadliga tryckalster, särskilt vid undervisningsanstalter av skilda slag.
</note>
  <note>
Tillika hade motionärerna hemställt, att Kungl. Maj:t måtte vidtaga de åtgärder eller för riksdagen framlägga de förslag, vartill utredningen kunde föranleda.
</note>
  <note>
Utskottet hade i det nu föredragna utlåtandet av angivna orsaker hemställt, att förevarande motion ej måtte till någon första kammarens åtgärd föranleda.
</note>
  <note>
Reservation hade avgivits av herrar Johan Larsson och Bodin, vilka på anförda skäl hemställt,
</note>
  <note>
att riksdagen måtte besluta att i skrivelse till Kungl. Maj:t hemställa om en allsidig utredning angående det offentliga nöjeslivet och dithörande förhållanden i vårt land, särskilt med hänsyn till de faror, som hotade ungdomen från vissa nöjestillställningar;
</note>
  <note>
att denna utredning särskilt måtte inriktas på att undersöka:
</note>
  <note>
1) möjligheten av skärpt kontroll över filmförevisningar, så att underhaltig och för ungdomen skadlig film i vidsträcktare omfattning än nu skedde förbjödes;
</note>
  <note>
2) skärpt kontroll över offentliga danstillställningar, varjämte borde övervägas, om dispens från gällande bestämmelser borde medgivas i den utsträckning som nu skedde;
</note>
  <note>
3) åtgärder mot spridning av pornografiska och för ungdomen skadliga tryckalster, särskilt vid undervisningsanstalter av skilda slag; samt
</note>
  <note>
att Kungl. Maj:t måtte vidtaga de åtgärder eller för riksdagen framlägga de förslag, vartill utredningen kunde föranleda.
</note>
  <intro>
Herr Larsson, Johan:
</intro>
  <seg>
Herr talman! Vid utskottets behandling av detta ärende har jag kommit att intaga en annan ställning än utskottsmajoriteten, varför jag med några ord ber att få motivera min ståndpunkt.
</seg>
  <seg>
I motionen hemställes om en allsidig utredning angående det offentliga nöjeslivet och dithörande förhållanden i vårt land, särskilt med hänsyn till de faror, som hota ungdomen från vissa nöjestillställningar. Utskottet har också i första raden av sitt utlåtande medgivit, att motionärerna utan tvivel ha rätt då de göra gällande, att vissa tendenser i fråga om nöjeslivets utveckling äro beklämmande. Såväl motionärerna som utskottet äro sålunda ense om att på förevarande område allt ej är bra som det är, utan att brister förefinnas. Dessa brister anser jag vara mycket allvarliga, och jag anser att de snarast böra avhjälpas. Samhället har på många andra områden, såväl på de sociala som ekonomiska, på alla sätt sökt skydda och hjälpa de olika individerna. Konsekven-
</seg>
</page>
