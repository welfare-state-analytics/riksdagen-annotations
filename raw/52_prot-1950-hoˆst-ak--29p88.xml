<page>
  <note>
Onsdagen den 15 november 1950 em.
</note>
  <note>
Nr 29. 89
</note>
  <note>
Lag om gräns mot allmänt vattenområde, m. m.
</note>
  <seg>
nerar rubriken och kallar den »socialisering av fiskevattnen» och »socialiserade fiskevatten», men innebörden är diametralt motsatt det som herr Lundberg här sökt presentera kammaren.
</seg>
  <seg>
Det vore ganska frestande att draga den enkla slutsatsen, att Kungl. Maj:t i sin proposition och tredje lagutskottet i sitt utlåtande träffat den exakta och riktiga medelvägen, när reaktionen blivit sådan från två rakt motsatta utgångspunkter. Jag skall emellertid inte använda den gamla kända formuleringen, att om båda parterna äro missnöjda är resultatet gott, utan jag skall försöka förklara detta lagförslag på andra, kanske mer reella grunder.
</seg>
  <seg>
Jag vill då först säga, att i det komplex av lagförslag — gränslag, fiskelag och jaktlag — som nu ligger på riksdagens bord, har regeringen inte försökt att till riksdagen förmedla sin synpunkt på vad som är reaktionärt eller socialistiskt. Det är sålunda inte något försök att i princip bena upp begreppen enskild rätt och kollektiv rätt och eventuella graderingar däremellan. Det hela är, såsom vi ha sett det, en rent praktisk fråga, i vars bedömande åtskilliga praktiska och väsentliga element ingå.
</seg>
  <seg>
Det är här fråga om hur rättsförhållandet har utvecklats under tidernas lopp. Herr Lundberg har ägnat den frågan stor studiemöda men kommer ändå fram till två diametralt motsatta ståndpunkter. Han hävdar först med all energi, att om man går tillräckligt långt tillbaka i tiden kan allemansrätten rättsligen underbyggas och motiveras. Går man däremot inte fullt så långt tillbaka i tiden utan i stället nöjer sig med 1852 års fiskeristadga eller med 1896 års fiskelag, kan man konstatera, att den enskildes rätt har blivit i lag sanktionerad. Men inför den överblicken vänder herr Lundberg på ett rent halsbrytande sätt sin motivering och frågar: Är det rätt att hävda dessa gamla rättsprinciper från 1852 och
</seg>
  <seg>
1896, nu när vi för första gången skola stifta lag i denna fråga i en demokratisk församling?
</seg>
  <seg>
Herr Lundberg redovisar i sitt historiska resonemang, hur adeln tog sig rättigheter i kraft av sin makt och styrka och hur dessa berövades dem av bönderna med deras makt och styrka. Konsekvensen av hans resonemang, även om han inte klart har sagt det, skulle väl vara, att det nu vore på tiden att en annan grupp tog ifrån bönderna deras rättigheter i kraft av sin makt och styrka. Herr Lundberg talade visserligen endast om bolagen i detta sammanhang, men var och en kan genom att läsa propositionerna övertyga sig om att på de kuststräckor, där den enskilda fiskerätten har någon reell betydelse, är det den enskilda skärgårdsbefolkningen, bönder eller kombinaiionen fiskare och bönder, som är fiskerättsägare.
</seg>
  <seg>
Herr Lundberg i Uppsala ogillar också, att staten skall betala för ett utvidgande av det fria vattnet. Han konstaterade i sitt anförande, att det är första gången staten betalar för något liknande och att den uppfattningen har introducerats sedan vi fingo socialdemokrater i regering och riksdag. Principen om betalning grundar sig helt enkelt på ett rimligt rättvisekrav. De stora adelsgods, som herr Lundberg titt och tätt kom tillbaka till och talade om i generell mening, äro ju i dag, när det gäller kusterna, i stor utsträckning en lång rad småfiskareoch småbrukareställen, där de ekonomiska förhållandena äro sådana, att ersättning är både rimlig och i många fall absolut nödvändig. Jag tror nog herr Lundberg i Uppsala ger mig rätt i detta vid litet mera mogen eftertanke.
</seg>
  <seg>
En andra omständighet utöver den gällande rättsliga grunden för vad som skall vara enskilt och fritt vatten, enskilt och fritt fiske eller enskild och fri jakt — som har legat till grund för regeringens förslag och — föreställer
</seg>
</page>
