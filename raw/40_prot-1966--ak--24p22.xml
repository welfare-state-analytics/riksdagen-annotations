<page>
  <note>
24 Nr 24
</note>
  <note>
Tisdagen den 17 maj 1966 fm.
</note>
  <unknown>
Lag om beredande av sluten psykiatrisk vård i vissa fall, m. m.
</unknown>
  <seg>
verkligas det programmet genom dagens lagstiftning. Men låt oss ändå se till att den nya lagen blir utgångspunkt för en mycket levande fortsatt aktivitet.
</seg>
  <seg>
Herr talman! Jag hemställer, utöver mitt yrkande om bifall till de reservationer jag nämnt, om godkännande av utskottets förslag i övrigt.
</seg>
  <intro>
I detta anförande instämde herr Jonsson (fp).
</intro>
  <intro>
Herr GUSTAVSSON i Alvesta (cp):
</intro>
  <seg>
Herr talman! Herr Rimmerfors har i sitt anförande ingående behandlat bakgrunden till det förslag som vi nu har att ta ställning till. Jag vill uttrycka min tillfredsställelse över att vi synes vara överens om att i fortsättningen vårda den grundläggande principen, att sjukvård oavsett om det gäller kroppssjukdomar eller mentalsjukdomar skall bedrivas på samma villkor. Det är glädjande att vi kommit dithän, att vi är överens om en sådan viktig princip. Ett steg på vägen mot denna enighet var det beslut som vi tidigare fattade beträffande huvudmannaskapet = för mentalsjukvården. Även om detta förslag hade vissa ekonomiska brister utgjorde det ett mycket betydelsefullt och positivt steg. Både den organisatoriska samordningen och det likartade synsätt, på olika sjukdomar, som vi nått fram till, är att hälsa med tillfredsställelse. Jag är en av dem som står bakom den av de till föreliggande utlåtande fogade reservationerna, som gäller allmänt ombud, och jag skall något beröra denna. Dessförinnan vill jag dock säga något om utskottsmajoritetens utiåtande på den andra punkt, där det föreligger en reservation. Utskottsmajoriteten gör på s. 112 följande klara uttalande: »Utskottet ansluter sig till den av departementschefen uttalade uppfattningen, att den vård för psykisk sjukdom, som den sjuke på eget initiativ söker, bör regleras enligt bestämmelserna i sjukvårdslagen. I konsekvens med denna uppfaitning
</seg>
  <seg>
finner utskottet det naturligt, att PSykiskt sjuka, som intagits för vård på egen begäran, i princip inte bör vara underkastade andra bestämmelser i fråga om kvarhållande än de som gäller patienter, vilka vårdas för kroppssjukdom.»
</seg>
  <seg>
Det föreligger alltså inte någon skillnad i grundsynen på den fria intagningen mellan reservanterna och utskottsmajoriteten. Vad man diskuterat i utskottet och vad som skiljer utskottsmajoritetens utlåtande från reservationen är frågan om hur man skall förfara med en patient, vilken frivilligt intas på sjukhuset men för vilken sjukdomsförloppet under sjukhusvistelsen gått i ogynnsam riktning, Det kan ha inträtt en sådan förändring beträffande det psykiska tillståndet att indikationen »fara för annans personliga säkerhet eller eget liv» enligt läkarens bedömande är för handen. Utskottet har frågat sig, om det i sådana fall är riktigt, att personen i fråga frivilligt skall få lämna sjukhuset för att utanför sjukhusets dörrar kanske mötas av representanter för polismyndighet för att omedelbart bli omhändertagen.
</unknown>
  <unknown>
Vi har ställt oss den frågan, om det inte vore bättre att denna person fick stanna kvar på sjukhuset. I utskottets utlåtande skriver vi på s. 112: »Det kan enligt utskottets mening icke anses stå i strid mot principen om likställighet i vårdhänseende mellan psykisk sjukdom — där den sjuke intagits enligt den fria intagningsformen — och kroppssiukdom, att tillämpa en ordning som i här berörda extrema fall skulle innebära, att vederbörande läkare gör vad som står i hans makt för att få den sjuke att inte lämna sjukhuset.»
</seg>
  <seg>
Vi har alltså klart givit uttryck för denna vår uppfattning. Principen att ingen mot sin vilja skall kvarhållas står fortfarande fast, men det rör sig i detta fall om ett sjukdomstillstånd, som berör själva viljefunktionen, och det gäller därvid att ordna den bästa möj-
</seg>
</page>
