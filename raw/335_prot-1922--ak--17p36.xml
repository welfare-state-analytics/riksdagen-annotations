<page>
  <note>
Onsdagen den 15 mars, f. m. 37 finnes i fråga om det för tillfället onaturliga förhållandet i avseende på arbetskraftens fördelning mellan jordbruk och industri.
</note>
  <seg>
Till slut vill jag säga, att om vi en gång skulle få införd socialism eller man kanske hellre bör kalla det en socialistisk kapitalism, så vågar jag verkligen tro, att förhållandena då skola komma att te sig ungefär på samma sätt, när man råkar ut för depressionsperioder, som bottna mycket djupare än man överhuvud synes vilja erkänna i detta sammanhang. Ni skulle nödgas erfara, att även under en dylik ekonomisk regim skulle det återkomma samma svårigheter, helt enkelt på grund av de obetvingliga depressionsperiodernas natur och på grund av den mänskliga ofullkomlighet, som vi alla lida under, herr Engberg!
</seg>
  <note>
Herr Norman instämde häruti.
</note>
  <intro>
Herr Andersson i Storegården:
</intro>
  <seg>
Herr talman! Jag begärde ordet då jag hörde kammarens ärade ålderspresident yttra, att vi för närvarande ha jobbarepriser på jorden. Jag tror, att kammarens ålderspresident då tänkte sig tillbaka till de gångna åren. Ty jag vågar bestrida, att det för närvarande råder jobbarepriser på den svenska jorden. Snarare torde priserna för närvarande med hänsyn till det svenska jordbrukets utveckling vara alldeles för låga. Det är väl ändå på det sättet, att om det är billigare att köpa odlad och bebyggd jord, än att uppodla och bebygga ny jord, så stannar uppodlingsoch nyodlingsverksamheten. Såvida jag fattat interpellationen rätt, så avser den ju åtgärder för att återföra till jordbruket sådana arbetare, som ha övergått till industrien. Hur skall detta vara möjligt, om inte jordbruket kvantitativt utökas, det vill säga nya, hittills oodlade och obebyggda arealer läggas under plogen? Vi måste följaktligen ha så pass höga jordpriser, att dessa priser främja jordbruksverksamhetens utveckling.
</seg>
  <seg>
Medan jag ändå har ordet, ber jag att också få säga några ord med anledning av det uttalande, som gjordes av herr Engberg, då han återigen sökte som så många gånger tidigare resa de båda huvudnäringarna i vårt land mot varandra, nämligen jordbruket och industrien. Dess värre är det inte så, att jordbruket ensamt kan föda Sveriges befolkning. Se vi på skördens värde här i landet enligt statistiken för de senare åren, så skola vi finna, att detta skördevärde var år 1920 omkring 2 miljarder kronor — för endast några år sedan var det endast 1 miljard kronor; men det allmännas utgifter, de statliga och kommunala, belöpte sig år 1920 till c:a 1,7 miljarder kronor. Dessa siffror, tagna ur statistiken, visa, att jordbruket ensamt inte förmår föda Sveriges befolkning. Vi behöva vid sidan av jordbruket andra näringsgrenar, som kunna frambringa de värden, som möjliggöra uppehållandet av vår levnadsstandard och främja vår ekonomiska utveckling. Det gäller sålunda inte jordbruk eller industri här i landet, utan det gäller jordbruk och industri. Det är nog så, att vi i dessa bekymmersamma tider behöva i vårt land tillvarataga alla 5 ekonomiska hjälpmedel, som stå till vårt förfogande.
</seg>
  <seg>
Nr 17.
</note>
  <note>
Svar å interpellation. (Forts.)
</note>
</page>
