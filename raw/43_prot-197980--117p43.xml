<page>
  <seg>
varandra, att man också verkar utåt och att man möter barn och ungdom med Nr 117
</seg>
  <seg>
sin förkunnelse. Men det innebär inte att någon skall ha särställning. Torsdagen den
</seg>
  <intro>
10 april 1980 SVEN JOHANSSON (c) replik:
</intro>
  <seg>
Herr talman! Jag tror inte att jag skall ta upp någon debatt här med vpk. Vi. får läsa i snabbprotokollet vad som har sagts, men det som jag fann anmärkningsvärt var att de tongångar som jag nu mötte har jag inte hört tidigare under de år som jag har varit med i riksdagen.
</seg>
  <seg>
Jag tror ingen vill stiga upp och säga att det är slentrian eller att man inte menar någonting med det, när över 95 90 av människorna i vårt land tillhör statskyrkan eller olika frikyrkor. Från dopdagen till begravningsdagen vill man i olika sammanhang ha med det kristna inslaget, och så länge vi har det så i vårt land kan frågan aldrig ställas om kristendomsundervisning skall förekomma eller inte. Det är ju absolut givet att sådan undervisning skall bedrivas.
</seg>
  <unknown>
Anslag till skolväsendets centrala och regionala myndigheter m.m.
</unknown>
  <seg>
Därför är jag besviken på utbildningsutskottet som inte har förstått vad det innebär att i stort sett alla människor i vårt land tillhör frikyrka eller svenska kyrkan. Det är en annan sak att man inte skall tvinga på någon den kristna livsåskådningen, utan man skall erbjuda den. Jag tror inte heller att någon har upplevt att han eller hon i skolan eller i annat sammanhang har blivit tvingad.
</seg>
  <seg>
Om det sedan skulle stöta en del att höra något från Bibeln, så vill jag säga att vi andra ju också får finna oss i att möta mycket som vi inte accepterar.
</seg>
  <intro>
ANITA BRÅKENHIELM (m):
</intro>
  <seg>
Herr talman! Min medmotionär i motion 288 Gullan Lindblad och jag är båda nya ledamöter av denna kammare. Som sådan har man naturligtvis entusiasm, idéer, önskningar man vill framföra, mål man vill arbeta för — önskemål, som man kanske länge hoppats få en möjlighet att framföra i Sveriges mäktigaste församling.
</seg>
  <seg>
Gullan Lindblad och jag har ensamma, tillsammans och tillsammans med andra haft många önskemål, på vitt skilda områden. Men jag talar för oss båda när jag säger, att inget känts så viktigt, så angeläget — och mött ett sådant gensvar bland människor ute i vårt land — som när vi hemställt hos riksdagen om åtgärder för att återge kristendomsundervisningen en plats i svenska skolor.
</seg>
  <seg>
Man får vänja sig vid att inte få som man vill. Men det känns hårt att inte ens med hjälp av flera andra motioner — 242 av Mårten Werner, 1300 av Tore Nilsson, 890 av Arne Lindberg — med liknande innehåll ha kunnat pressa utskottet till eftertanke och till ett ställningstagande. Att hänvisa till vad man tyckt förra året, vad något statsråd tyckt någon gång eller vad kristna organisationer sades nöja sig med för flera år sedan — det är inget ställningstagande.
</seg>
  <seg>
Flertalet av oss i denna kammare är tillräckligt gamla för att ha haft förmånen att växa upp i ett kristet land. Vid mitten av detta århundrade ägde 43
</seg>
</page>
