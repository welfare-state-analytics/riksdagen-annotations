<page>
  <note>
Nr 86 Måndagen den 14 maj 1973
</note>
  <note>
Ang. den kommunala bedömningen av glesbebyggelseutvecklingen
</note>
  <note>
88
</note>
  <intro>
Herr GREBÄCK (c):
</intro>
  <seg>
Herr talman! Jag tackar civilministern för svaret på min interpellation. Min avsikt med interpellationen var att från civilministern få ett klarläggande besked hur statsrådet menar att det fortsatta fysiska planeringsarbetet skall bedrivas och inte minst hur den kommunala handläggningen av glesbebyggelsefrågorna skall ske. Detta besked har jag nu fått — ett besked som jag är helt tillfredsställd med.
</seg>
  <seg>
Den informationsverksamhet som pågått och pågår och där representanter för berörda myndigheter och kommuner deltagit och deltar har varit och är utomordentligt värdefull. Jag tror också liksom statsrådet att sedan planverket fullföljt sina planerade åtgärder och sedan klargörande anvisningar för handläggningen av frågor, som sammanhänger med hur den spridda bebyggelsen skall genomföras, blivit utarbetade, är det angeläget att fortsatta överläggningar och överväganden kommer till stånd inom kommunerna och mellan kommunerna och de statliga myndigheterna.
</seg>
  <seg>
Jag tror och hoppas att civilministerns svar på min interpellation skall ge berörda parter en god vägledning för hur det fortsatta planeringsarbetet skall bedrivas för att sedan undan för undan omsättas i praktisk handling utan betungande inslag av formalism och utan onödigt långdragen handläggning av bebyggelsefrågorna.
</seg>
  <note>
Överläggningen var härmed slutad.
</note>
  <note>
$ 12 Föredrogs, men bordlades åter finansutskottets betänkanden nr 24—27, skatteutskottets betänkanden nr 30, 31, 33, 34 och 36, utrikesutskottets betänkanden nr 4—11, försvarsutskottets betänkanden nr 16 och 17, socialförsäkringsutskottets betänkande nr 21, utbildningsutskottets betänkande nr 31, trafikutskottets betänkande nr 13, näringsutskottets betänkanden nr 49—51, inrikesutskottets betänkanden nr 18—21 samt civilutskottets betänkande nr 22.
</note>
  <note>
$ 13 Herr förste vice talmannen meddelade att på föredragningslistan för morgondagens sammanträde skulle bland två gånger bordlagda ärenden näringsutskottets betänkanden nr 49—51 uppföras främst samt försvarsutskottets betänkanden nr 16 och 17, socialförsäkringsutskottets betänkande nr 21, skatteutskottets betänkande nr 30 och inrikesutskottets betänkande nr 19 i nu angiven ordning sättas sist.
</note>
  <note>
$ 14 Anmäldes och bordlades socialförsäkringsutskottets betänkande nr 19 i anledning av propositionen 1973:47 angående förbättrade familjeförmåner inom den allmänna försäkringen, m. m., jämte motioner.
</note>
  <note>
$ 15 Kammaren åtskildes kl. 14.15. In fidem
</note>
  <note>
SUNE K. JOHANSSON /Solveig Gemert
</note>
</page>
