<page>
  <note>
156 Nr 16
</note>
  <note>
Onsdagen den 4 maj 1955
</note>
  <note>
Svar på interpellation ang. vissa upplysningar rörande AB Statens skogsindustriers inköp av aktier i AB Åry manufakturverk
</note>
  <seg>
Benestad klandrade högern för att vi gått till angrepp mot ett rationaliseringsprojekt — om jag uppfattar honom rätt. Under valrörelsen uppträdde emellertid herr Jansson i Benestad och pläderade varmt för att de bönder, som saknar skog, skulle erhålla sådan från statens eller andra domäner. I detta fall försvarar han att staten skall träda till — och det är att totalt ställa förhållandena på huvudet!
</seg>
  <seg>
När herr Hedlund sedan drog in malmfältet, noterar jag att det ju där gäller ett synnerligen välskött företag, i motsats till det vi här diskuterar.
</seg>
  <seg>
När herr Jansson till slut använde orden »lösa boliner», vill jag säga att hela denna fråga tycks ha kommit till på lösa boliner. Det har nämligen aldrig hänt tidigare under min 22-åriga riksdagstid, herr talman, att man inte följt föredragningslistan här. Det har blivit något konstigt även med den saken.
</seg>
  <intro>
Herr JANSSON i Benestad (bf):
</intro>
  <seg>
Herr talman! Om och när man kan ordna så att bönderna får sina jordbruk kompletterade med skog, skall man göra det, och det finns ju nu möjligheter härtill genom köpet av Åry. Det ligger ett par gårdar där som lyder under Åry-komplexet och som man inte tidigare haft möjligheter att inköpa för detta ändamål. Jag vill ha sagt detta till herr von Seth.
</seg>
  <seg>
Sedan vill jag bara fråga: Är det parti, som herr von Seth företräder, med om att bolagen skall släppa till skog till jordbrukarna?
</seg>
  <intro>
Chefen för jordbruksdepartementet, herr statsrådet NORUP:
</intro>
  <seg>
Herr talman! Herr Håstads senaste anförande tydde på att han ville ta upp Adolf Hedins mantel och göra stora bål av små saker. Här har lagts fram en proposition, om vilken man i viss del kan ha olika meningar, och den delen av propositionen har sedan åter-
</seg>
  <seg>
kallats. Från visst håll har man då sagt — säkerligen med rätta — att regeringens åtgärd att återkalla propositionen i den del som rör Åry var praktisk, och då är väl inte så mycket att tillägga i den saken.
</seg>
  <seg>
Herr Håstad drog sedan upp arrendefrågan och sade att den var en ur principiella synpunkter mycket betänklig sak. Jag vet inte om någon annan i regeringen kände till denna sak tidigare, men jag vill för min del förklara för herr Håstad, att jag inte hade någon aning om att det förelåg ett arrendeavtal förrän någon dag mellan den 20 och 25 mars. Under tiden som underhandling om köpet fördes och innan frågan underställdes riksdagen, utvecklades ärendet så — vilket jag även framhållit i interpellationssvaret — att företagets ägare icke längre kunde uppehålla driften. Då arrenderade Statens skogsindustrier, som är ett självständigt företag, anläggningen för viss tid, till dess beslut fattats om hur det skulle: förfaras med företaget.
</seg>
  <seg>
Nu frågar herr Håstad: Vem skulle betalat förlusten om det uppstått en sådan? Ja, det är klart att Statens skogsindustrier får ta både förluster och förtjänster i sina olika engagemang. Som jag tidigare sagt förelåg det inte någon som helst anmälan om denna sak till regeringen.
</seg>
  <seg>
Vad sedan beträffar herr von Seths tal om den diskussion, som föranletts av herr Yngve Perssons inlägg, så är det ju så, att det är herr Persson som sagt, att bolagen bör förvärva mera skog genom köp av bondeskog. Jag skall inte blanda in den saken i diskussionen. Här har varit fråga om ett företag, som var mer eller mindre bankrutt och anmälts till försäljning på olika håll. Enligt säljarens uppgift uppträdde ingen köpare. Detta hade kunnat medföra sociala svårigheter genom att arbetsmöjligheterna minskat oerhört. Då beslöt regeringen att uppdra
</seg>
</page>
