<page>
  <note>
Tisdagen den 20 april.” 27 Nr 42.
</note>
  <unknown>
tiva utgilternas ökning under kriget och tiden därefter in. m. dylikt, fnterpellatio: så torde man ha anledning förvänta, att även i vårt land något åtgöres = (Forts) för att utreda möjligheterna för att förhindra eller motarbeta en fort-
</unknown>
  <unknown>
satt prisstegring. Och denna förväntan borde ha större fog för sig,
</unknown>
  <unknown>
sedan en socialdemokratisk regering kommit till makten, som givetvis
</unknown>
  <unknown>
anser sig 1 högre grad representera de fattiga konsumentklasser, som
</unknown>
  <unknown>
hårdast känna trycket av fördyringen.
</unknown>
  <unknown>
Att man på sina håll inom landet förväntar sig dylika åtgärder från regeringens sida har t. o. m. framgått av uttalanden i socialdemokratiska tidningar.
</unknown>
  <unknown>
Åvenså har från arbetarorganisationer — Allmänna telefonbolaget 1. M. Ericsons verkstadsklubb, en eller annan högersocialdemokratisk arbetarkommun, en del opinionsmöten m. fl. — gjort framställningar till regeringen om åtgärder mot prisfördyringen. Det förstnämnda uttalandet slutar med följande framställning:
</unknown>
  <unknown>
»Därför hemställa vi, att regeringen omedelbart går i författning om att med alla tillgängliga medel nedbringa levnadskostnaderna, varvid enbart det allmännas bästa skall vara utslagsgivande och ej kapitalets omättliga profitbegär bör tillmätas någon avgörande betydelse. I England och Amerika är denna väg beträdd och har även givit positiva resultat, varför vi anse, att det ej får vara omöjligare i Sverige. Vi äro av den bestämda uppfattningen att något måste göras och även göras ofördröjligen.»
</unknown>
  <unknown>
Men även från medelklassen har en dylik framställning framförts, nämligen från Medelklassens riksförbund, som i en skrivelse till regeringen framhållit behovet av en lag mot allt slags ocker, ävensom en ändring i näringsfrihetsförordningen. Om sådana lagstiftningsåtgärder ej nu omedelbart kunna vidtagas, begär förbundet att åtminstone den lagstiftning mot truster och karteller, som så länge utlovats, måtte föreläggas denna riksdag.
</unknown>
  <unknown>
Förbundet hänvisar till de åtgärder mot uppskörtning som vidtagits i andra länder, särskilt England, och tror sig också våga påstå att i intet annat land skillnaden mellan försäljningspris å ena samt produktionskostnad och frakter m. fl. distributionsutlägg å andra sidan är så ofantlig som i Sverige.
</unknown>
  <seg>
Slutligen refererades för någon tid sedan i pressen en framställning, som härrörde från ordföranden i Linköpings stadsfullmäktige och som gick ut på att man skulle åstadkomma ett slags lokala kommunala kontrollnämnder eller prisgranskningskommittéer, som skulle ha till uppgift att granska partioch minutpriser och ingripa, när differenserna mellan dessa voro allt för stora. Förslaget, som grundade sig på den av förslagsställaren gjorda iakttagelsen, att minutpriserna med avseende på flera varuslag ej följde med partipriserna, då dessa senare gingo något nedåt, tillstyrktes enligt uppgift i pressen av flera sakkunniga personer bl. a. av direktör Nystedt i livsmedelsnämnden, som ansåg uppslaget gott, så framt den avsedda kontrollnämnden kunde få befogenhet att ingripa, där missförhållanden kunde påvisas.
</seg>
  <unknown>
Med andra ord sagt, den sistnämnde uttalade sig för en anordning,
</unknown>
</page>
