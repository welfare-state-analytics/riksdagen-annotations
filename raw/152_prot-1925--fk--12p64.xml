<page>
  <note>
Lördagen den 21 februari e. m. 65
</note>
  <seg>
ifrån, när det inte skett från statsutskottets sida, att vattenfallsstyrelsens uppfattning på denna punkt icke kan vara riktig.
</seg>
  <seg>
Ävenledes ger det anledning till förvåning, att vattenfallsstyrelsen i nämnda skrivelse talar, icke om vad som avhandlats med Kungl. Maj:t, då propositionen år 1924 framlades, utan om vad som resonerats i statsutskottet, vad som yttrats i riksdagens kamrar och vad som yttrats av enskilda ledamöter av statsutskottet. Det kanske bör sägas ifrån, att vattenfallsstyrelsen i likhet med statens övriga affärsdrivande verk icke står under ledning av riksdagen utan under ledning av Kungl. Maj:t, och att det är från Kungl. Maj:t, som order skola inhämtas i det ena eller det andra fallet.
</seg>
  <seg>
Jag ber, herr talman, att få yrka bifall till den kungl. propositionen.
</seg>
  <intro>
Herr statsrådet Larsson:
</intro>
  <seg>
Herr greve och talman! Jag beklagar, att jag inte hade tillfälle att vara inne i kammaren, då den siste ärade talaren började sitt anförande, men om jag förstod honom rätt, så ville han göra gällande, att i det föreliggande förslaget vattenfallsstyrelsen och Kungl. Maj:t icke skulle iakttagit nödig planmässighet och icke lagt nationalekonomiska synpunkter på frågan. Jag är icke fackman på området, men jag har sökt, i den mån det varit möjligt, att genom tillgängliga handlingar och genom inhämtande av upplysningar bilda mig ett omdöme i saken, och sedan jag gjort det, har jag med gott samvete kunnat tillstyrka Kungl. Maj:t att framlägga förslaget för riksdagen. För min del kan jag inte se, att det finns befogad anmärkning att göra beträffande planmässigheten i det föreliggande förslaget, och icke heller tror jag, att de nationalekonomiska synpunkterna äro otillräckligt beaktade. Det har visserligen framhållits i en reservation inom statsutskottet, att departementschefen i den kungl. propositionen förra året gjort ett uttalande, som skulle tyda på, att vattenfallsstyrelsen gått för långt, då den kontrakterat om leverans från Norrforsens kraftverk ner till Ådalen. Det är riktigt, att det står i den kungl. propositionen, att Norrforsens kraftverk skall tillgodose behovet av kraft inom Västerbottens kustland, men detta kan väl inte utgöra något hinder för att vattenfallsstyrelsen nu liksom tidigare skulle få rätt att draga ut distributionsledningar från kraftstationerna även utom det s. k. hemområdet. Den kraft, som kan levereras från Norrforsen, blir nämligen tillräcklig för att även tillgodose behovet inom Västerbottens kustland. |
</seg>
  <seg>
I fråga om planmässigheten torde det väl vara herrarna bekant, att mellan statens olika kraftverk böra anläggas förbindelseledningar för att utjämna kraftleveranserna, då inom ett område behovet kan vara större för vissa tillfällen under olika årstider än inom ett annat och vattenkrafttillgången förresten också kan vara olika. Genom dessa förbindelseledningar kunna de olika kraftstationerna bättre utnyttjas och leveranserna bli jämnare.
</seg>
  <seg>
Nu säger vattenfallsstyrelsen, att denna ledning, som skall byggas ner till Ådalen, skulle med en relativt ringa kostnad kunna byggas om till en förbindelseledning, som i framtiden skulle knyta samman Norrforsens kraftverk och de kraftverk, som förr eller senare torde komma till stånd i Ångermanälven och Indalsälven. Man tycks emellertid särskilt ha inriktat sina anmärkningar på det förhållandet, att enskilda, som ha kraftverk i Ådalen, skulle bli lidande på den åtgärd, som vattenfallsstyrelsen har vidtagit. Jag kan icke riktigt förstå sammanhanget däri. Vattenfallsstyrelsen har ju en viss skyldighet att, om det låter sig göra, tillgodose behovet av kraft, var det än förefinns. Nu är det obestridligt, att det förelåg brist på kraft nere i Ådalen, och den abonnent där, som vattenfallsstyrelsen hade tecknat kontrakt med, hade inte blivit påtrugad detta kontrakt, utan han hade hemställt därom till vat-
</seg>
  <note>
Första kammarens protokoll 1925. Nr 12. 5
</note>
  <note>
Nr 12.
</note>
  <note>
Ang. statens kraftstation vid Norrforsen. (Forts.)
</note>
</page>
