<page>
  <note>
Lördagen den 30 maj 1964
</note>
  <note>
Nr 30 131
</note>
  <note>
Svar på fråga ang. ersättning för ekonomiska förluster i samband med smittkopps-
</note>
  <note>
epidemien år 1963
</note>
  <note>
tas — en önskan som säkert delas av statsrådet. Med detta anförande, under vilket
</note>
  <note>
herr förste vice talmannen övertog ledningen av förhandlingarna, var Överläggningen slutad.
</note>
  <note>
87
</note>
  <note>
Svar på fråga ang. ersättning för ekonomiska förluster i samband med smittkoppsepidemien år 1963
</note>
  <note>
Ordet lämnades på begäran till
</note>
  <intro>
Chefen för socialdepartementet, herr statsrådet ASPLING, som yttrade:
</intro>
  <seg>
Herr talman! Herr Berglund har frågat, om framställda ersättningskrav i anledning av ekonomiska förluster i anslutning till smittkoppsepidemien förra året kunnat tillfredsställande regleras med stöd av kungörelsen den 18 maj 1956 (nr 296) om ersättning av statsmedel i vissa fall vid ingripanden i hälsovårdens intresse.
</seg>
  <seg>
Någon framställning om ersättning av det slag herr Berglund avser har inte behandlats av Kungl. Maj:t. Enligt vad jag inhämtat har endast en framställning inkommit till statskontoret, som är den myndighet vilken i första hand prövar ersättningskrav enligt den nämnda kungörelsen. Denna framställning är för närvarande föremål för behandling i statskontoret.
</seg>
  <note>
Vidare anförde
</note>
  <intro>
Herr BERGLUND (fp):
</intro>
  <seg>
Herr talman! Det ärende som statsrådet åberopar är det som ligger till grund för denna fråga. Jag skall försöka att med några få ord redogöra för innehållet.
</seg>
  <seg>
Vi har väl alla i friskt minne den smittkoppsepidemi som för ett år sedan utbröt i Stockholm. En dag ringer en äldre dam här i Stockholm till en väninna och ber henne komma hem till
</seg>
  <seg>
sig, därför att hon legat sjuk några dagar och fått mycket svåra utslag och är i ett mycket ömkansvärt tillstånd. Damen i fråga åker till den sjuka och finner det synnerligen önskvärt att denna kommer under läkarbehandling, vilket också sker. Fjorton dagar därefter kan det konstateras, att kvinnan som besökte den äldre damen för att hjälpa henne har råkat ut för smittkoppor.
</seg>
  <seg>
Denna kvinna är chef för en målerifirma i Stockholm. Med anledning av det konstaterade smittkoppsfallet blir firman avstängd från vidare möjligheter att utöva sin verksamhet. Firman ligger inne med stora order. Anbud och besiktningar skall göras, men hela firman isoleras. Nu har kvinnan i fråga på grund av en läkares inrådan skrivit till medicinalstyrelsen och begärt att få viss ersättning för den förlust som inställandet av firmans verksamhet under sjukdomstiden medfört.
</seg>
  <seg>
Skrivelsen lämnades till medicinalstyrelsen den 21 juli 1963, och medicinalstyrelsen svarade redan den 26 juli. I skrivelsen hänvisar medicinalstyrelsen till kungörelsen nr 296/1956 om ersättning av statsmedel i vissa fall vid ingripanden i hälsovårdens intresse. Det sägs i skrivelsen att det endast gäller fall då ingripande av myndighet ägt rum mot företag genom förstöring av varor eller stängning av rörelsen. Medicinalstyrelsen har meddelat, att det inte är troligt att hon kan få någon ersättning.
</seg>
  <seg>
Kvinnan har nu genom en fyllig beskrivning preciserat sina ersättningsanspråk för statskontoret, som skall handlägga ärendet.
</seg>
  <seg>
Herr talman! Jag vill inte ta upp någon tid med att rekapitulera. Handlingarna finns på statskontoret. Hon har begärt 10000 kronor i ersättning och har specificerat kronor 11 028: 50. Denna skrivelse kunde hon inte sända till statskontoret förrän den 28 september då hon var friskförklarad.
</seg>
</page>
