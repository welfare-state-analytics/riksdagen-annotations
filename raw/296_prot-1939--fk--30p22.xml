<page>
  <note>
Lördagen den 13 maj 1939. Nr 30. 23
</note>
  <seg>
Ang. förstärkande av den personella försvarsberedskapen. (Forts.) under senare tid ha lärt oss. Med beaktande av dem kan man diskutera frågan, om kustförsvaret har tillgodosetts i tillbörlig utsträckning och om Jluftvärnet enligt de föreliggande förslagen verkligen har blivit tillgodosett så, som omständigheterna kräva och möjliggöra. Härvidlag har herr Knut Petersson här i kammaren väckt en motion, som jag anser borde ha beaktats på ett helt annat sätt än utskottet nu gjort. Frågan om att basera luftvärnets personaltillgång på ortsbefolkningen är synnerligen viktig och ur försvarspolitisk synpunkt tämligen avgörande enligt min mening.
</seg>
  <seg>
Men jag vill inte närmare gå in på dessa militärtekniska spörsmål. De äro inte, tror jag, det väsentligaste i den här frågan. TI varje fall stå där ideligen subjektiva synpunkter och sakkunnigas ståndpunkter mot varandra. Jag skall inte ytterligare blanda mig i den sidan av saken. Jag har begärt ordet, herr talman, såsom jag redan tidigare sagt, för att framföra vissa synpunkter, som här ännu inte kommit fram.
</seg>
  <seg>
Jag utgår därvidlag ifrån vad som säges i utskottets utlåtande på sidan 25: »Vad Kungl. Maj:t sålunda föreslagit bör ses mot bakgrunden av det nuvarande ovissa internationella läget.» Det är klart, att bedömningen av de riskmoment för Sveriges vidkommande, som i detta internationella läge kunna synas vara för handen, måste vara tämligen avgörande för den ståndpunkt, som statsmakterna skola intaga till frågan om försvarets stärkande. Man kan sålunda inte helt bortse ifrån den utrikespolitiska kurs, som hålles, då man diskuterar, vilka militärpolitiska linjer, som böra följas, ty den ena frågan sammanhänger självklart med den andra. Vad bygger man här i landet för närvarande utrikespolitiken och därmed också militärpolitiken på för huvudsaklig förutsättning? Jo, på proklamationen om Sveriges neutralitet. I den frågan har jag en uppfattning, som ganska starkt divergerar från dem, som hittills ha framförts i debatten. Då regeringen och i sista hand utskottet framlägga sina förslag beträffande militärtekniska och militärpolitiska problem, utgå de ifrån att Sverige egentligen icke hotas till sin frihet och oavhängighet annat än då ett allmänt europeiskt krig utbryter, och att Sverige således för närvarande icke känner sig hotat av någon annan makt. Men om det uppstår ett s. k. stormaktskrig, ett allmän europeiskt krig, då just behöva vi försvarsberedskapen.
</seg>
  <seg>
Jag hävdar en helt annan mening. Alldeles givet stegras faran oerhört vid ett allmänt europeiskt krig, men denna, jag vågar säga sorglösa förtröstan, att faran för Sverige egentligen blir akut först i och med ett allmänt krig, vill jag energiskt polemisera emot. Redan förberedelserna till ett stormaktskrig — för att nu använda denna term, som kanske inte är alldeles riktig — kunna medföra synnerliga vådor för Sveriges frihet och oavhängighet. De fascistiska stormakter, som väl för närvarande för en och var tydligt framstå såsom den verkliga faran för freden i världen och som därmed också utgöra faran för de små staterna, ha ju visat oss påtagliga exempel på att de såsom förberedelser till ett större krig, som de vilja utkämpa för att uppnå hegemonien i världen, slå under sig små stater, som var för sig på grund av olika omständigheter blivit ett mer eller mindre lättfånget byte för dessa krigsanstiftande stater. Sverige befinner sig för närvarande i den situationen, att det måste beräkna, att redan till följd av sådana krigsförberedelser kunna från fasciststaternas sida ställas sådana krav på Sverige, att landet därigenom antingen blir en vasallstat, som helt får underordna sig en fascistisk stormakts vilja, eller rent av utan att något som helst krig har utbrutit i det område av världen, där vi befinna oss, förlorar sin nationella frihet och oavhängighet. Med utgångspunkt från ett sådant resonemang mena vi, som representera den vänstra flygeln av den svenska arbetarrörelsen, d. v. s. främst det kommunis-
</seg>
</page>
