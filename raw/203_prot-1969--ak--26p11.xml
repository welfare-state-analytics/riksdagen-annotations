<page>
  <note>
12 Nr 26
</note>
  <note>
Torsdagen den 22 maj 1969 fm.
</note>
  <note>
Svar på fråga ang. lagligheten av statlig övervakning av religiöst samfunds sam-
</note>
  <note>
mankomst
</note>
  <seg>
att avbryta förbindelserna med Sverige på grund av den ståndpunkt vi hade tagit till flyktingfrågan och på grund av den hjälp som utgick från Sverige till dessa flyktingar. Jag skulle inte hålla det för helt uteslutet att man i Khartoum betraktar indragandet av vår beskickning där som en annan demonstration gentemot dess politik mot befolkningen i de södra delarna av Sudan.
</seg>
  <seg>
Nog har Sverige gjort vad på det ankommer i detta sammanhang.
</seg>
  <note>
Härmed var överläggningen slutad.
</note>
  <note>
34
</note>
  <note>
Svar på fråga ang. lagligheten av statlig övervakning av religiöst samfunds sammankomst
</note>
  <note>
Ordet lämnades på begäran till
</note>
  <intro>
Chefen för justitiedepartementet, herr statsrådet KLING, som yttrade:
</intro>
  <seg>
Herr talman! Herr Johansson i Skärstad har frågat statsministern om det är förenligt med religionsfriheten att religiösa samfunds sammankomster sätts under övervakning av statliga myndigheter. Frågan har överlämnats till mig för besvarande.
</seg>
  <seg>
Medborgarnas rätt att fritt komma samman bl.a. för gemensam andaktsutövning får inte underkastas andra inskränkningar än sådana som är nödvändiga för upprätthållande av ordning och säkerhet i samhället och för skydd av enskilds frioch rättigheter. För kontroll av att det vid sammankomster, till vilka allmänheten äger tillträde, inte förekommer något som strider mot lag eller föranleder avsevärd fara för de närvarande har polismyndigheten rätt att närvara vid sammankomster. Polismyndigheten kan också föreskriva att representant för annan myndig-
</seg>
  <seg>
het skall äga närvara. Detta gäller även sammankomster för religionsutövning. Denna insyn från samhällets sida i vad som förekommer vid religiösa samfunds sammankomster måste givetvis utövas på sådant sätt attt församlingsfriheten inte kränks.
</seg>
  <note>
Vidare anförde:
</note>
  <intro>
Herr JOHANSSON i Skärstad (cp):
</intro>
  <seg>
Herr talman! Jag ber att få tacka för svaret.
</seg>
  <seg>
Till den frihet vi har i vår demokrati hör också religionsfriheten. Denna frihet värderar vi högt, och den vill vi värna om, inte minst när vi hör om de övergrepp på kristna och deras tro och verksamhet som förekommer i länder inte långt från vårt eget land.
</seg>
  <seg>
Religionsfriheten innebär rätt för varje individ till personlig och offentlig religionsutövning utan ingripande från någon myndighet. I vårt land är det kristendomen som omfattas av den stora majoriteten — över 98 procent vill tillhöra statseller frikyrka.
</seg>
  <seg>
Kristendomens uppgift är att hjälpa människorna till både kropp och själ. Att bedja för sjuka ingår i den kristna religionsutövningen och praktiseras inom såväl statssom frikyrka, mest enskilt, men också i större eller mindre samlingar. Ja, det praktiseras även av sådana som säger sig varken vilja eller kunna tro.
</seg>
  <seg>
Namnet Herbert Tingsten är känt för justitieministern liksom för kammarens ledamöter, och jag skall be att få citera ur hans bok där han talar om att hans hustru låg svårt sjuk. Han skriver så här: »Då jag lagt mig överväldigades jag av ett behov att be Gud om räddning. Jag fann mig be, ursinnigt, koncentrerat, pockande, förtvivlat. Så blev jag lugn, nästan i seger och lycka, och vaknade för att få höra att febern under natten försvunnit — temperaturen hade sjunkit från över 40 till under 37
</seg>
</page>
