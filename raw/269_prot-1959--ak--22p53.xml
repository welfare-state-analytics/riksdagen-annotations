<page>
  <note>
54 Nr 22
</note>
  <note>
Den ekonomiska politiken m. m.
</note>
  <seg>
andra — men det brukar man omsorgsfullt akta sig för.
</seg>
  <seg>
Herr Sträng har varit nöjd med den ekonomiska utvecklingen det senaste året. Detta framgår av kompletteringspropositionen. Jag säger för min del: Jag är inte nöjd. Jag tycker att vi haft alldeles för stor arbetslöshet och därigenom ett behov av alideles för omfattande och dyrbara offentliga ingripanden. Det hade varit mycket bättre med en annan politik, som lett till mera omfattande normal, mer produktiv sysselsättning inom näringslivet. Men när finansministern diskuterar den ekonomiska politiken är han i år mer än någonsin en förnöjsamhetens apostel. Inte så att han är nöjd med skattebetalarna, ty dem vill han pålägga nya och tyngre bördor, men han är nöjd med sig själv och den ekonomiska politik han fört. Han tycks vara missnöjd med finanspolitiken endast på en punkt: att han icke kunnat vid denna riksdag genomföra en ny omsättningsskatt. Den bedömning som herr Sträng här presenterar måste jag beteckna som karakteristisk.
</seg>
  <seg>
Det är väl alldeles klart att en sund finanspolitik i huvudsak måste innebära, att staten på längre sikt har balans mellan löpande inkomster och utgifter. Vi i folkpartiet har hävdat att utgifter och inkomster måste avpassas så att man vid en normalt god konjunktur får en balanserad driftbudget. Vi har föreslagit besparingar och andra budgetförstärkningar, som skulle tillföra budgeten året efter det nästa en förbättring på 500—600 miljoner kronor. Vi har vidare påpekat att vid en bättre konjunktur bör arbetslöshetsutgifterna kunna minska och statens inkomster automatiskt stiga.
</seg>
  <seg>
Herr Sträng tycks inte vilja räkna med att det kan bli någon sådan förbättring av produktionen i samband med en bättre konjunktur, att den radikalt påverkar det statsfinansiella läget. Jag måste säga att detta förvånar
</seg>
  <note>
Torsdagen den 28 maj 1959 fm.
</note>
  <seg>
mig i högsta grad. Det är ju ändå så, att den försämring av budgeten 1958/59 som ägt rum innebär — såsom herr Hjalmarson nyss påpekade — ett radikalt försämrat statsfinansiellt resultat jämfört med vad finansministern trodde på i januari 1958. Denna försämring beror i huvudsak på att vi fått en svagare konjunktur. Finansministern kanske kan uppfatta det som ett litet försvar för honom om jag säger, att jag tycker inte att huvudorsaken här ligger i någon felräkning från finansministerns sida. Jag tycker att huvudorsaken är, att det har blivit större utgifter för arbetslöhetsbekämpande ändamål och mindre statsinkomster än som eljest skulle ha blivit fallet.
</seg>
  <seg>
Här har man alltså ett konkret bevis för vad konjunkturväxlingar betyder för statsfinanserna! Men om de går i andra riktningen bör väl detta ha en motsatt verkan? Om finansministern skulle invända: Ja, men vi tror inte att det utöver den vanliga trenden i stigande riktning, som är oberoende av konjunkturerna, skall bli någon vidare produktionsökning — så vill jag svara att det under senaste årtionde vid en rad tillfällen faktiskt har blivit en ökning av nationalinkomsten av ungefär den storleksordning, som man på vårt håll har räknat med. Det är ju inte så, herr finansminister, att man alla år haft bara en treprocentig ökning av nationalinkomsten. Jag skall be att få anföra några siffror. Från 1952 till 1953 angavs ökningen vara 4 procent, från 1953 till 1954 angavs den till 5 procent, från 1954 till 1955 till 4 procent och från 1956 till 1957 likaledes till 4 procent.
</seg>
  <seg>
Jag har diskuterat med en del sakkunniga personer, om man i samband med en konjunkturförbättring från ett försvagat konjunkturläge skulle anse det vara orealistiskt att räkna med en ökning av nationalinkomsten, inte med 3 procent utan på 4,5 procent om året under två år. Jag har fått till svar, att
</seg>
</page>
