<page>
  <note>
114 Nr B4
</note>
  <note>
Onsdagen den 23 juli 1958
</note>
  <note>
Ratificering av 1951 års internationella konvention angående likalönsprincipen,
</note>
  <note>
m. m.
</note>
  <note>
Utskottets hemställan föredrogs; och yttrade därvid:
</note>
  <itnro>
Fröken WETTERSTRÖM (h):
</intro>
  <seg>
Herr talman! Den fråga vi här skall ta ställning till — ratificeringen av den internationella konventionen om lika lön för män och kvinnor för arbete av lika värde — hänger intimt samman med likalönsfrågan, som vi ingående debatterat i dag. Jag skall därför inte alls bli långrandig och skall inte upprepa vad jag framhöll senast när vi år 1956 dryftade ratificeringen av konventionen. Jag har precis samma inställning nu som då, att medlemskapet i Förenta Nationerna och Internationella arbetsorganisationen borde förplikta oss att inom vårt land omsätta stadgorna i praktiken, men vi vet hur svårt detta är — det har tydligt nog framgått av dagens debatt.
</seg>
  <seg>
När regeringen år 1952 framlade proposition i frågan framhölls det som skäl för avslaget på ratificeringen, att man ville avvakta likalönsutredningen. Ja, det var tydligen inte mycket att vänta på, eftersom både den och remissvaren aldrig blivit föremål för ett regeringsförslag. Kanske kommer det att dröja århundraden, innan likalönsprincipen blir genomförd, om den ens någonsin blir det, då riksdagen ej vill uttala sig om själva principen, och följaktligen kommer det väl då att dröja lika länge, innan denna konvention från svensk sida blir ratificerad, i all synnerhet som konventionen, som i likhet med de flesta konventioner är lösligt och vagt skriven, ger plats för flera tolkningar. Utskottsmajoriteten anser nu som tidigare, att en ratificering skulle innebära att statsmakterna skulle ingripa i de fria avtalsförhandlingarna på arbetsmarknaden, och detta vill givetvis ingen vara med om, det är ju självklart. Men personligen har jag den uppfattningen, att någon risk härför inte borde finnas, eftersom artikel 2 i konventionen i fråga
</seg>
  <seg>
om tillämpningen anvisar tre olika vägar, antingen lagstiftning, i lag fastslagen eller erkänd ordning för bestämmande av lön, kollektivavtal mellan arhetsgivare och arbetstagare eller dessa tre utvägar i förening.
</seg>
  <seg>
Då jag emellertid icke är kompetent att bedöma den juridiska tolkningen och juristerna inbördes tycks ha olika uppfattning om vilken tolkning som skall inläggas i konventionen, så har jag i år liksom tidigare böjt mig för det skäl som åberopats mot en ratificering. Det är, herr talman, anledningen till att jag i utskottet nu såväl som år 1956 endast avgivit en blank reservation.
</seg>
  <seg>
Utskottet säger, att frågan kan tänkas komma i ett annat läge som följd av genomförandet av ett frihandelsområde i Västeuropa. I de förhandlingar därom som pågår lär frågan om likalönsprincipen ha aktualtiserats. Om något av de länder det är fråga om kommer att kräva ett genomförande av likalönsprincipen, kan alltså Sverige tänkas bli rent av tvingat att acceptera den ståndpunkten. Jag beklagar för min del att inte vårt land, om så skulle bli förhållandet, tidigare självt antagit principen. Det är givetvis inte så trevligt att ratificera en internationell konvention, så länge man själv inte sopat rent utanför sin egen dörr, ty en ratificering medför givetvis förpliktelser, som är moraliskt bindande och som riksdagen tydligen inte är beredd att ikläda sig.
</seg>
  <seg>
Jag har, herr talman, intet yrkande.
</seg>
  <intro>
Fröken ELMÉN (fp):
</intro>
  <seg>
Herr talman! År 1956 motionerade jag tillsammans med en del andra ledamöter i denna fråga, nämligen att Sverige skulle ratificera likalönskonventionen. Jag anser i likhet med fröken Wetterström, att vår ställning inom Förenta Nationerna förpliktar till att vi ratificerar denna konvention. Utskottet gick emot motio-
</seg>
</page>
