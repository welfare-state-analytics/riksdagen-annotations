<page>
  <note>
Lördagen den 17 januari. 57
</note>
  <seg>
inom 1928 års ram lägga fram ett förslag, som hade välvilligt upptagits av de statsanställda personalgrupperna har mötts av ett bestämt motstånd.
</seg>
  <intro>
Herr statsrådet Larsson:
</intro>
  <seg>
Herr talman, det kan måhända anses påkallat, om jag med några ord söker belysa vissa av de synpunkter, som framkommit —- närmast under det anförande, som inledde denna debatt.
</seg>
  <seg>
Herr Möller framhöll till att börja med, att rätt betydande belopp till arbetslöshetens lindrande vore upptagna i den statsverksproposition, som nu förelagts riksdagen. Men han tillfogade omedelbart, att det tyvärr förhölle sig så, att något djärvt och befriande grepp på arbetslöshetsfrågan icke blivit taget, utan att man tvärtom visat sig vara bunden av de dåliga traditionerna från flera föregående regeringar, och att i visst avseende, nämligen beträffande förslaget till nya beredskapsarbeten, ett fullständigt förfuskande av den tanke, som låge bakom riksdagsmotionen förra året, hade kommit till stånd. I fråga om arbetslöshetsförsäkringen förklarade herr Möller, att ett förhalande ägt rum och att socialministern slappt accepterat de skäl för uppskov, som tidigare hade anförts.
</seg>
  <seg>
Jag vill först för min del säga, att jag i all blygsamhet måste avsäga mig möjligheten att taga upp ett arbete — i alla händelser till denna riksdag — av så stora proportioner, som det skulle ha inneburit att från grunden lägga om den arbetslöshetspolitik, som under så många år historiskt vuxit fram och tilllämpats här i landet. Redan av den anledningen var detta omöjligt, att ganska snart efter regeringens tillträde de dåliga tiderna gjorde sig gällande, de arbetslösas antal oavlåtligen tilltog, och den närmaste uppgiften, som det i alla händelser från min synpunkt måste te sig, blev den att i största möjliga utsträckning bringa den hjälp, som under förhandenvarande förhållanden var möjlig att giva. .
</seg>
  <seg>
Gärna vill jag medgiva, att den skildring av arbetslöshetens omfattning, som herr Möller gav, i alla avseenden, såvitt jag kan se, var riktig, och att den bild han målade av de stora skarorna arbetslösa, större än på många år — sedan 1923 i april ha vi ej haft en högre siffra än vid sista årsskiftet — visst är ägnad att ingiva de allvarligaste bekymmer. Det kan säkerligen ej råda mer än en mening därom, att den oförvållade arbetslösheten är en av de största olyckor, som kan drabba arbetsföra människor, och att det ur allmän synpunkt därför är i allra högsta grad av intresse att bidraga till att förebygga arbetslösheten och att hjälpa de arbetslösa, som utan egen skuld drabbas av denna olycka. Jag skulle tro, att det ej heller råder delade meningar om den satsen, att det enda verkliga botemedlet mot arbetslösheten, åtminstone i längden, är att så mycket som möjligt öka arbetstillfällena, öka produktionen, öka möjligheterna alltså för de arbetsvilliga att få utnyttja sin arbetskraft i marknaden. Men det kan därjämte ej bestridas, och det bestrides nog icke heller av någon, att samhället också har en oavvislig skyldighet att efter måttet av sina möjligheter bistå de nödlidande och hjälpbehövande. När nu av samtliga huvudtitlar den femte i år uppvisar den största ökningen, så är detta i mycket hög grad beroende på de stegrade kraven just på arbetslöshetsunderstöd. Detta innebär emellertid, som framhållits i statsverkspropositionen, ingenting annat än att en fullt automatisk stegring ägt rum, eftersom, som sagt, några nya principer icke nu ifrågasatts för tillämpningen. Styrkan i den hittillsvarande svenska arbhetslöshets-
</seg>
  <seg>
politiken — och den torde väl också hava sina goda sidor, även om den har åtskilliga brister — skulle ju ligga i dess förmåga att smidigt anpassa sig ef-
</seg>
  <seg>
ter växlande förhållanden, att under tider av stegrad arbetslöshet kunna öka både arbetstillfällena för de arbetslösa och, i den mån det visar sig erforderligt, bispringa dessa med kontantunderstöd. Och jag ber att få understryka vad
</seg>
  <note>
Nr 4.
</note>
  <note>
Statsverkspropositionen. (Forts.)
</note>
</page>
