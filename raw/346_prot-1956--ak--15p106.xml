<page>
  <note>
Onsdagen den 235 april 195356
</note>
  <note>
Nr 15 107
</note>
  <note>
Karolinska mediko-kirurgiska institutet: Avlöningar
</note>
  <seg>
framställs också yrkande om att förhandlingar skall upptagas med Stockholms stad.
</seg>
  <seg>
Låt oss emellertid inte tvista om detta, herr Olsson. Kvar står väl ändå, att
</seg>
  <seg>
man ibland måste gå till motiveringen .
</seg>
  <seg>
för att få förklaring på klämmen, och då är det möjligt att ett sådant här missförstånd har kunnat uppstå. Det är enligt min mening mänskligt, herr Olsson. Jag tror alltså inte att vi skall lägga alltför stor tyngd vid detta, utom möjligen från en synpunkt, nämligen att det är att beklaga att inte möjligheten att få en personlig professur återstår, då detta säkerligen skulle ha gjort frågan mera lättlöst. Av den utredning som förebragts på detta område har det emellertid framgått, att Stockholms stad inte vill vara med om en sådan anordning, och då kan man ju säga att denna fråga fallit och att det inte finns någon anledning att vidare tvista om detta. Samtidigt måste väl dock konstateras, att problemet därigenom blivit litet mera invecklat och svårlöst.
</seg>
  <seg>
Det är helt naturligt att vi vid diskussionen av detta problem inte kunnat undgå att i någon mån ta intryck av de ansvariga myndigheternas ställningstagande. Som herr Olsson tidigare framhållit är ju universitetskanslern mycket tveksam på denna punkt, och detsamma är förhållandet med statskontoret, vilket framgår inte minst av de handlingar vi haft till vårt förfogande.
</seg>
  <seg>
Jag vill således bara säga, att vi har grundligt penetrerat detta problem från alla de utgångspunkter vi har att utgå från, och vi har kommit till den slutsats som redovisas på de här två sidorna i utskottsutlåtandet, som jag väl inte behöver ta upp tiden med att referera.
</seg>
  <seg>
I stället vill jag bara påpeka att, såsom också herr Olsson berörde, det är ett stort problem som rullas upp om de frågor som sammanhänger med professurerna i hjärtsjukdomar vid karolinska institutet och som nu aktualiseras i snabb takt under de närmaste åren. Det
</seg>
  <seg>
är då inte mer än rimligt och riktigt att vi lekmän — herr Olsson använde ju det uttrycket om oss litet var — tar litet försiktigt på det här problemet med hänsyn till föreliggande omständigheter. Däremot har vi inte vänt oss mot professor Nylins professur som sådan. Vi uppskattar och högaktar det utomordentliga arbete han utfört och utför, men med hänsyn till det läge, vari frågan för närvarande befinner sig och under de närmaste åren kommer att befinna sig, är det nog ändamålsenligt att låta frågan prövas av en mera sakkunnig instans än statsutskottets andra avdelning. Jag medger att vi inte är kapabla att fälla ett slutligt avgörande i en så invecklad fråga. Vi har endast sagt: »Av sålunda angivna skäl finner utskottet att förutsättningar för närvarande knappast föreligga för inrättande av en särskild ordinarie forskningsprofessur i kardiologi. Med hänsyn till de olika på förevarande fråga inverkande omständigheterna finner utskottet sig alltså böra avstyrka bifall till motionen.»
</seg>
  <seg>
Jag ber med dessa ord, herr talman, att få yrka bifall till utskottets förslag.
</seg>
  <intro>
Herr OLSSON i Gävle (s) kort genmäle:
</intro>
  <seg>
Herr talman! Det är inte min mening att alltför mycket förlänga denna debatt.
</seg>
  <seg>
Att jag sade några hårda ord om andra avdelningen, erkänner jag, men herr Johansson i Mysinge har inte gjort någonting för att ta bort deras berättigande, Visst är detta en besvärlig fråga — det var därför vi 1953 begärde en utredning om den.
</seg>
  <seg>
Sedan är det klart att man alltid skall vara försiktig och betrakta allt ur rimlighetens synpunkt, men det är just vad vi har gjort. Jag avvaktar med förväntan den dag när universitetsutredningen är färdig med sitt arbete och lägger fram sitt förslag för riksdagen. Då skall jag
</seg>
</page>
