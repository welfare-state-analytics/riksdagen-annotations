<page>
  <note>
132 Nr 31
</note>
  <note>
Torsdagen den 3 november 1966
</note>
  <unknown>
Svar på frågor ang. regeringens åtgärder för att motverka rivning av icke sanerings-
</unknown>
  <unknown>
mogna byggnader
</unknown>
  <seg>
ligger något beslut i den riktning som jag talat om. Jag har inte heller sagt det. Jag vet att ärendet passerat de förberedande instanserna och att man där ställt sig positiv. Detta var anledningen till min fråga. Har min enkla fråga och annat som förekommit i sammanhanget givit anledning för regeringen att dra till bromsarna i detta fall, så tycker jag att vi har nått det syfte vi avsåg.
</seg>
  <unknown>
Härmed var överläggningen slutad.
</unknown>
  <note>
£ 9
</note>
  <unknown>
Svar på frågor ang. regeringens åtgärder för att motverka rivning av icke saneringsmogna byggnader
</unknown>
  <unknown>
Ordet lämnades på begäran till
</unknown>
  <intro>
Chefen för inrikesdepartementet, herr statsrådet JOHANSSON, som yttrade:
</intro>
  <seg>
Herr talman! Herr Larsson i Borrby har frågat mig, om jag vill lämna information om effekten av regeringens åtgärder för att stoppa vad han kallar rivningsraseriet.
</seg>
  <seg>
Herr Jansson har frågat om jag avser att vidta ytterligare åtgärder för att kommuner, som underlåtit att följa regeringens direktiv om temporärt rivningsstopp för hus som alltjämt är tjänliga för bostadsändamål, skall efterkomma regeringens anmodan.
</seg>
  <seg>
Jag hemställer, herr talman, att få besvara de två frågorna i ett sammanhang.
</seg>
  <seg>
Sedan den 2 juni i år fordras igångsättningstillstånd för rivning av flerfamiljshus i städer med över 30 000 invånare. Tillstånd meddelas av länsarbetsnämnderna, som är statliga organ. Enligt de direktiv som gäller för tillståndsprövningen bör rivning tillåtas i två fall. Det ena avser hus som inte längre är tjänliga för sitt ändamål utan är saneringsmogna. Om ett hus exempelvis är utdömt av hälsovårdsnämn-
</seg>
  <seg>
den och av den anledningen står tomt, kan det vara uppenbart oekonomiskt att sätta det i stånd. Det andra fallet avser rivning som är nödvändig för att en stadsplan skall kunna genomföras. Självfallet avses här endast stadsplaneändringar av större betydelse.
</seg>
  <seg>
För att länsarbetsnämnderna skall få sakkunnigt biträde med prövning av saneringsmognad och stadsplaneskäl har de anbefallts att inhämta yttrande från kommunens byggnadsnämnd. Bortsett härifrån har kommunerna ingen myndighetsfunktion i detta sammanhang.
</seg>
  <seg>
I storstockholmsområdet har hittills till länsarbetsnämnden kommit in 38 ansökningar om tillstånd att riva flerfamiljshus. Alla har remitterats till byggnadsnämnden som, enligt senast tillgängliga uppgifter, besvarat 15. Byggnadsnämnden har tillstyrkt alla de 15 ansökningarna, 11 på grund av saneringsmognad och 4 av stadsplaneskäl. Av de 15 ansökningarna har länsarbetsnämnden avgjort 9 vilka alla bifallits.
</seg>
  <seg>
Länsarbetsnämnden för Stockholms stad och län anser, i likhet med byggarbetsnämnden, att ansökningar bör bifallas i de fall där fastigheterna uppenbarligen är saneringsmogna eller där rivningen är motiverad av stadsplaneskäl och saneringen av området och evakueringen av husen har planerats och påbörjats innan de nya reglerna trädde i kraft.
</seg>
  <seg>
I fråga om landet i övrigt har jag inhämtat uppgifter om städerna Uppsala, Linköping, Norrköping, Malmö, Lund, Hälsingborg, Göteborg, Uddevalla och Västerås. Från de berörda länsarbetsnämnderna har framhållits, att kravet på igångsättningstillstånd haft en återhållande effekt och att man fått kontroll över rivningarna.
</seg>
  <seg>
Under hela år 1965 revs i de nämnda städerna flerfamiljshus med sammanlagt 3 266 lägenheter. Under en tid av fem månader av året motsvarar detta i genomsnitt 1 362 lägenheter. Under fem-
</seg>
</page>
