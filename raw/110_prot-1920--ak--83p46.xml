<page>
  <note>
Tisdagen den 22 juni. 47
</note>
  <seg>
friska och färdiga att gripa eder an med de stora arbeten, som otvivelaktigt även komma att föreligga vid nästkommande års riksdag.
</seg>
  <intro>
Härpå svarade herr Lindvall:
</intro>
  <seg>
Herr talman! I avskedets stund har jag att till Eder, herr talman, frambära kammarens tack för det manliga, förtjänstfulla och plikttrogna sätt, på vilket Ni, herr talman, utövat Eder talmansgärning, och vill jag uttala den förhoppningen, att vid nästkommande års riksdag det må vara vår — från alla sidor lika högt värderade — talman, som kommer att åter intaga andra kammarens talmansstol.
</seg>
  <seg>
Kammarens ledamöter tillönska nu sin talman en välbehövlig vila och en angenäm sommar efter det nu avslutade riksdagsarbetet — med sina både många och långa plenidagar och pleninätter, vilka förvisso varit både krävande och arbetsamma för den, som haft det höga ansvaret att leda kammarens förhandlingar.
</seg>
  <seg>
Mottag vårt vördnadsfulla tack för all den vänskap och välvilja, som kommit envar av kammarens ledamöter till del från eder sida.
</seg>
  <seg>
Vi bjuda eder, herr talman, vårt farväl och önska ett hjärtligt
</seg>
  <unknown>
välkommen åter. Herr talmannen och kammarens ledamöter utbytte härefter avskedshälsningar och åtskildes.
</unknown>
  <note>
In fidem Per Cronvall.
</note>
  <note>
Nr 838.
</note>
</page>
