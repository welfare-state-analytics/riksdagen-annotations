<page>
  <note>
88 Nr 5. Fredagen den 18 januari e. m.
</note>
  <note>
Vid remiss av statsverksvpropositionen. (Forts.)
</note>
  <seg>
Jag skulle vidare vilja fråga: Hur mycket har den socialdemokratiska regeringen avlyssnat stämningen bland arbetarna i fråga om klasslagstiftningen? Är det icke bekant för den socialdemokratiska regeringen att det finns ett ganska allmänt motstånd från arbetarnas sida i detta land gentemot en dylik lagstiftning. Lagen om tredje mans rätt är en lagstiftning, som till och med i vissa fall kommer att inrangera strejkbrytare och arbetsgivare såsom tredje man? TI vilken grad har man avlyssnat stämningen, när man nu ovillkorligen vill gå in för genomförandet av denna lagstiftning. Man måste dock komma ihåg den socialdemokratiska riksdagsgruppens inställning, när högergruppen begärde utredning i denna fråga. Då var den socialdemokratiska gruppen motståndare till detta förslag liksom också landsorganisationens kongress, vilken som bekant anslog !/2 miljon kronor till socialdemokraternas valrörelse under motivering, att socialdemokratien skulle bekämpa just denna lagstiftningsåtgärd. Nu har man i stället mycket energiskt gått in för att genomföra denna lagstiftning, och redan i trontalet har man upplyst om att regeringen kommer att lägga fram proposition i ämnet. Landsorganisationens utsända representanter medge, att denna lagstiftning binder den fackliga arbetarrörelsens rörelsefrihet, men man tröstar sig med att vi ha i varje fall någon liten rörelsefrihet kvar ändå.
</seg>
  <seg>
Det talas här om befolkningsproblemet, och man försöker nu fundera ut på vilket sätt vi skola kunna öka befolkningen här i Sverige. I går var det en talare, som kanske icke direkt men i varje fall åtminstone indirekt sade att det var fara, att den svenska folkstammen skulle dö ut, om man inte vidtoge sådana åtgärder, som kunde skydda den. Men varför har man fått en sådan iver att skydda den svenska folkstammen? Är det bara för att folkstammen skall finnas kvar som man från högerhåll tar upp denna fråga, eller är det kanske därför, att man på arbetsgivarhåll menar, att vi inte ha tillräckligt med arbetare i den svenska industrien? Nej, det finns mer än tillräckligt med arbetare! Det är inte alls fråga om det. Det är för att öka kanonmaten till nästa krig och ingenting annat, som man vill vidtaga sådana åtgärder. Den politiken äro icke arbetarna i allmänhet nöjda med. Arbetarna äro icke nöjda med den politik, som förts av regeringen i samförstånd med de borgerliga partierna. Det går icke att, som herr Lövgren i går försökte, trösta sig med, att kommunisterna gå tillbaka. Han talade om hur kommunisterna gå tillbaka i Norrbotten och hur deras tidnings upplaga gått ned. Han borde i varje fall inte tala om sådana saker, när hans egen tidnings upplaga inte är hälften så stor. Han borde hålla inne med sådana förklaringar. Redan i fjol skrev han i sin tidning, att han uppträdde som politisk renhållningsarbetare där uppe. Kanske var hans anförande i dag att betrakta som en rapport i andra kammaren om hans verksamhet. Han försökte också att avvända uppmärksamheten från dessa frågor genom ett angrepp på Sovjetunionen. Han skildrade en älsklingstyp ifrån Social-Demokraten och Allehanda, en svensk arbetare, som hade smugit sig in i Sovjetunionen och som, när han kom tillbaka därifrån, hade beklagat sig över att han inte blivit vidare välvilligt behandlad. Man skulle kunna till herr Lövgren ställa den frågan: Hur bli de politiska flyktingar, som komma hit ifrån sina plågoandar i andra länder, behandlade 1 demokratiens Sverige? Jag tror icke, att det är en mycket mildare behandling, som de få, trots att de icke begått något lagbrott. De ha begivit sig hit från ett land, där de hotas till livet.
</seg>
  <seg>
Vidare yttrade ej. Ifrågavarande proposition hänvisades till statsutskottet, varjämte densamma remitterades, i vad den anginge pensionsväsendet samt riksdagsoch revisionskostnader ävensom kostnader för riksdagens hus och
</seg>
</page>
