<page>
  <note>
Onsdagen den 6 december 1967 fm.
</note>
  <seg>
munalmän. Jag tillägger: Det borde väl vara en hederssak att något lyssna till vad de styrande från länsstyrelsen och kommunerna säger i en så viktig fråga. Man kan inte bortse från den sysselsättningsökning som utbyggnaden kommer att ge under en tioårsperiod. Det rör sig här om arbete för cirka 500 man. Det kommer att bli betydligt flera, om man räknar in affärsoch serviceinrättningar. Om inte alla dessa arbetare skulle tillhöra ortens befolkning, så torde i alla fall flertalet vara bosatta i Norrland. Jag vill göra kammaren uppmärksam på att om man räknar in alla familjemedlemmar så får över 2000 personer sin försörjning under den tid då utbyggnaden sker. Jag ställer ytterligare en fråga: Hur många industrier kan i dag garantera försörjning åt över 2 000 personer under tio år? Vattenfall kan göra det. Då utbyggnaden av älven är färdig behövs fast anställd personal för drift och underhåll av anläggningen. Sedan får också kommunerna räkna med skatteinkomister och regleringsmedel efter utbyggnaden. Det är för tidigt att nu ta upp denna diskussion. Det måste bli en senare diskussion om detta.
</seg>
  <seg>
Jag skall be, herr talman, att få citera ur den skrivelse utskottsledamöterna fick från Arjeplogs kommunalmän: » Vattenfallsstyrelsen har i erinran till vattendomstolen bl.a. sagt att Arjeplogs kommun synes böra tillerkännas särskilda villkorsmedelV till skäligt belopp och att inget hinder föreligger att ifrågavarande belopp, helt eller delvis, omräknas till ersättning i elektrisk kraft. Med kännedom om storleken av de belopp som av Kungl. Maj:t föreskrivits i liknande vattenmål är det icke orealistiskt att räkna med summor på flera miljoner. Vad fri kraft i den storleksordningen skulle betyda för utvecklingen av kommunens näringsliv, fordrar ju inga långtgående kommentarer. De kommunala investeringsobjekt som borde utföras under den närmaste
</seg>
  <note>
Nr 49 59
</note>
  <note>
Vindelälvens utbyggnad
</note>
  <seg>
5-årsperioden är av den storleksordningen, att de ej kan komma till stånd, därest den allt snabbare utflyttningen och vikande befolkningsutvecklingen inom kommunen icke kan hejdas.»
</seg>
  <seg>
Jag bor i ett län där utbyggnad av vattenkraften skett i mycket stor omfattning, varför jag inte är helt främmande för de frågor vi nu diskuterar i riksdagen. Trots denna kraftiga utbyggnad har turismen i Jämtlands län ökat. Jag kan nämna att en kommun i mitt hemlän enligt uppgifter som kommunalkamreraren lämnat får cirka 31 procent av kommunalskatten från kraftutbyggnader. Denna inkomst är en god skattekälla för kommunen och jag kan tillägga att tack vare inkomster under och efter utbyggnadstiden har de styrande i denna kommun kunnat bygga ut offentliga inrättningar såsom skolor, ålderdomshem, bad, idrottsanläggningar och andra fritidsanläggningar för att göra det så trivsamt som möjligt för dem som bor i kommunen. Om kommunen inte hade fått denna kraftutbyggnad, hade det varit en kommun på tillbakagång. Det finns säkerligen flera liknande kommuner som här kunde åberopas. Många kommuner får ett stadigvarande värde som man inte kan bortse ifrån.
</seg>
  <seg>
Jag har velat framföra detta för att belysa att vattenkraftutbyggnader inte enbart är till nackdel för kommunerna. Jag förstår även bitterheten hos dem som måste lämna sina hem om en utbyggnad skulle ske, men så blir det alltid. Så skedde även i min hemtrakt, men vederbörande fick ordentligt betalt för sina hus och sin mark. De har nu även fått moderna bostäder och tilllika bättre utkomstmöjligheter. Jag tror inte att de längtar tillbaka till sin tidigare miljö.
</seg>
  <seg>
Många anser att vattenkraftutbyggnaden försämrat fisket och turistnäringen för den befolkning som är bosatt i de områden där älven går. Jag vill inte helt instämma i detta. I en del
</seg>
</page>
