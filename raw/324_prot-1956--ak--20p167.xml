<page>
  <note>
168 Nr 20
</note>
  <note>
Främjande av bostadsförsörjningen m. m.
</note>
  <seg>
tänkande vad herr Cassel sade nyss, att vi får begära att människorna skall minska på annan konsumtion. Ja, det kan man säga. Jag tror ju för min del att människorna just nu är sådana, att de vill både bibehålla den andra konsumtionen och öka sina krav på bostadsinnehav. Så är nog verkligheten i varje fall. Om vi här skulle sträcka oss utöver vad jag nyss nämnde, utöver de sS. k. resurser vi räknar med så skulle det bara betyda att vi fick förlänga byggnadstiderna, att vi sannolikt fick högre byggnadskostnader, etc. Jag tror mycket litet på att det skulle vara möjligt att, med den lilla reserv vi har att tillgå, nu något avsevärt komma över de mål, som regeringen här har satt sig före.
</seg>
  <seg>
Jag vill i varje fall säga, att vi på vår sida accepterar den ram för bostadsbyggandet, som har föreslagits i propositionen. Vi skall naturligtvis med tillfredsställelse hälsa en möjlighet till utökning av detta, men jag vill bestämt säga att vi icke vill vara med om en utökning på bekostnad av annan produktion. Det sade herr Cassel också, och därom är vi överens. Det är bara det, att vi inte har lika ljusa förhoppningar om att kunna nå ett sådant mål. Herr Cassel tror att det går. Jag tror det inte, med de små resurser vi har att tillgå.
</seg>
  <seg>
I fråga om krediter till bostadsfastigheter, som inrymmer andra lokaler än bostäder, hävdar vi från bondeförbundet att till prövning bör tas upp frågan, huruvida statlig kredit över huvud taget bör utgå till sådana lokaltutrymmen. Vi bygger därvidlag på den förutsättningen, att när en gång saneringen av de äldre stadsdelarna kommer i gång på allvar, kommer sannolikt sådan kredit att efterfrågas i mycket stor utsträckning. Då menar vi att det vore riktigast, att lån till sådan byggenskap finge sökas i öppna marknaden och att den byggenskapen hade att bära de lånekostnader som där krävdes. Det an-
</seg>
  <note>
Fredagen den 25 maj 1956 fm.
</note>
  <seg>
ser vi vara motiverat inte minst med hänsyn till att denna sanering i städernas äldre delar kan betraktas som en fråga av lokal karaktär.
</seg>
  <seg>
Vad gäller ränteeftergifterna skall jag bara för min del säga, att vi på den punkten accepterar propositionen med hänsyn till att frågan om dessa ting nu ligger under utredning. Och så länge denna fråga är under utredning anser vi, att det inte finns tillräckliga motiv för att göra några omedelbara ändringar på den punkten. Vi gör emellertid den reservationen, att om inte allmän sänkning av räntenivån kan komma till stånd inom en inte alltför avlägsen framtid, så bör räntesubventionerna kunna omprövas utan längre dröjsmål. Vi förutsätter nämligen att räntenivån snarast skall kunna återföras till sin tidigare nivå, och därmed minskas ju betydelsen och behovet av ränteeftergifter.
</seg>
  <seg>
Sedan är det en sak som alla tycks vara överens om, nämligen att vi skall ha ett ökat egnahemsbyggande. Det ser ut som om det låg i själva tidsandan, när denna tanke har väckts från så många håll på samma gång. Jag tror inte det är någon tillfällighet att den tanken har blivit så allmän. Jag tror att kravet på en ökad levnadsstandard och möjligheterna att skaffa sig en sådan genom de bättre inkomstförhållandena lätt leder till önskemålet om det oberoende och den frihet beträffande boendeförhållandena, som ett egnahem skänker, jämfört med en hyreslägenhet i ett flerfamiljshus. Det är kanhända inte heller omöjligt att samtidigt den snabbt växande motoriseringen också för tanken in på ett egnahem utanför stadens jäkt och trängsel. Jag är av den uppfattningen att det är på tiden, att vi på allvar börjar studera det ofrånkomliga samband, som finns mellan ökad motorisering och bostadsbyggande, och börjar planera för den utveckling som kan komma av detta samband.
</seg>
  <seg>
Det är ju dock så att de bostadsfas-
</seg>
</page>
