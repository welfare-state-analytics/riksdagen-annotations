<page>
  <note>
6 Nr 18. Onsdagen den 9 mars 1938.
</note>
  <note>
Ang PeNvaföronde av fyrtio timmars arbetsvecka för industriarbetare m. fl. Forts.
</note>
  <seg>
ledning av en enskild motion. Det är under sådana förhållanden underligt, att herr Hage själv motionerar ganska tappert, fastän han vet att riksdagen icke brukar fatta beslut med anledning av en enskild motionärs framställning. När man vet, att riksdagen har en sådan princip, är det icke då att spela teater när man trots detta motionerar så flitigt som herr Hage gör.
</seg>
  <seg>
Herr Hage ville vidare göra gällande, att det är en betydlig skillnad mellan vår motion i denna fråga vid årets riksdag och det förslag, som de socialdemokratiska reservanterna tillstyrkte för två år sedan. Vad är det för skillnad, herr Hage? Den första delen av vårt yrkande i motionen sammanfaller precis med den hemställan, som de socialdemokratiska reservanterna gjorde för två år sedan, nämligen att i princip godkänna ratificeringen av 40-timmarsveckan.
</seg>
  <seg>
Det andra yrkandet i vår motion, i vilket vi föreslå, att riksdagen i skrivelse till regeringen skall hemställa om framläggande om förslag till lag om införande av 40-timmarsveckan till nästa års riksdag, innebär icke heller någon nyhet. Jag vill framhålla för herr Hage, att utskottet mycket väl hade kunnat bifalla det ena yrkandet i motionen, detsamma som reservanterna voro anhängare av för två år sedan, och avslå det andra. Varför ha dessa reservanter icke ens velat godkänna det förslag, som de voro anhängare av för två år sedan”? Även för två år sedan var det ju icke meningen, att man skulle stanna vid detta principiella godkännande av 40-timmarsveckan, utan att förslaget skulle utformas vidare i det praktiska livet. Det är detta yrkande, som vi i själva verket gjort i vår motion.
</seg>
  <intro>
Herr Hage:
</intro>
  <seg>
Herr Brädefors återgav mitt yttrande på ett mycket oriktigt sätt. Jag sade icke — som han ville göra gällande — att vi här i riksdagen icke äro vana att fatta positiv ståndpunkt till frågor, som framföras av enskilda motionärer. Jag sade, att vi icke voro vana att fatta positiv ståndpunkt till framställningar från enskilda motionärer i frågor av så stor ekonomisk och internationell betydelse, som det i detta fall gäller.
</seg>
  <seg>
Det var detta jag yttrade, och det är någonting helt annat än vad herr Brädefors ville tillskriva mig.
</seg>
  <intro>
Herr Brädefors:
</intro>
  <seg>
Herr Hage tycks icke vilja vidhålla vad han sade i sitt första yttrande. Han synes nu vilja reducera innebörden av sitt uttalande och tillägger, att det endast skulle vara beträffande frågor av stor internationell eller ekonomisk betydelse som man icke kan taga hänsyn till en enskild motionärs yrkande. I dylika frågor kryper han bakom utredningskravet. Men, herr Hage, var icke denna fråga utredd 1936, då socialministern förordade samma förslag, som vi nu framlagt i vår motion. Jag tror icke, att socialministern velat förorda ett förslag, där icke tillräckligt klar utredning förelegat.
</seg>
  <intro>
Fröken Hesselgren:
</intro>
  <seg>
Jag skall icke lägga mig i debatten mellan de båda herrarna. Jag vill endast påpeka för kammaren, att denna fråga på grund av den senare tidens utveckling faktiskt kommit i ett annat läge. För den som i likhet med mig år efter år följt debatten i denna fråga nere i Geneve står det klart, hur oerhört svårlöst den är och hur många olika sidor av saken man är tvungen att beakta.
</seg>
  <seg>
När frågan först kom under debatt, gällde det att genom införande av 40- timmarsvecka lösa ett av den tidens allra svåraste problem, nämligen arbetslöshetsfrågan. Under de år som gått sedan dess, har detta spörsmål i viss mån glidit över på ett annat område. Vid de diskussioner, som under de senaste åren förekommit, har man företrädesvis sysslat med huruvida det vore
</seg>
</page>
