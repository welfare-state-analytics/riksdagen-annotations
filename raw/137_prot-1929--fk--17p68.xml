<page>
  <note>
Onsdagen den 20 mars. 69
</note>
  <seg>
Nu är det uppenbart, att det står vilken järnväg som helst fritt, att instämma vederbörande väghållningsdistrikt och yrka att få ersättning helt eller delvis för de kostnader, som järnvägen nedlagt på säkerhetsanordningar, och ett sådant yrkande komme givetvis att motiveras med, att den ökade automobiltrafiken framtvingat dessa säkerhetsanordningar. Att rättegångar härom ännu icke kommit till stånd beror säkerligen på, att man från järnvägarnas sida väntat på, att åtgärder från statsmakternas sida skulle vidtagas för att bringa frågan till lösning.
</seg>
  <seg>
Det förslag, som nu föreligger, syftar till att ernå överenskommelse mellan olika intressen. Man kan naturligtvis icke beröva järnvägarna rätten att, om de vilja, söka lösningen genom rättegång, utan detta är endast ett försök att åstadkomma en överenskommelse. Järnvägarna skulle gå in till Kungl. Maj:t med begäran om ersättning, och Kungl. Maj:t skulle därefter i enlighet med i förslaget angivna riktlinjer bestämma ersättningsbeloppet, vederbörande järnväg givetvis obetaget att godtaga beloppet eller ej. Det är givet att, om man skall ha några större utsikter att förmå järnvägarna att i stället för för bägge parterna kostsamma och besvärliga rättegångar söka frivillig överenskommelse, man icke från början får binda uppgörelsen vid sådana villkor, som redan från början anses orimliga. Gör man det, vinnes ej det åsyftade målet, utan då uppkomma säkerligen i många fall rättegångar. Det är alltså nödvändigt att man lägger denna sak så, att parterna veta, att det skall bli en prövning, som i varje särskilt fall, i möjligaste mån, tillgodoser båda parternas berättigade intressen. Det är givet, att avgörandet i de förekommande fallen är särdeles vanskligt för Kungl. Maj:t, och ur den synpunkten skulle det vara mycket tilltalande att i förväg bestämma en viss kvot vid fördelningen av kostnaderna mellan järnvägsintresset och vägintresset, så att man kunde utan vidare säga, så och så mycket skall den ena parten ha och så och så mycket den andra. Detta har också varit under övervägande, men av skäl som anförts och för att få till stånd överenskommelse i så många fall som möjligt, har ansetts, att det icke skulle vara klokt att i förväg fastställa en viss kvot, utan att saken borde läggas så, att de intresserade parterna kunna vara förvissade om att det skall bli ett i möjligaste mån rättvist avvägande i varje särskilt fall.
</seg>
  <intro>
Herr Dahl:
</intro>
  <seg>
Herr talman! Då andre vice talmannen icke gjorde något yrkande, torde det kanske icke vara behövligt att någon talan föres från utskottets sida, men han gjorde sig till tolk för en uppfattning, som jag icke vill låta stå oemotsagd, särskilt med hänsyn därtill att utskottet tillstyrkt vad Kungl. Maj:t föreslagit, att frågan i förevarande avseende skall underkastas en diskretionär prövning. Det torde även vara av värde för departementschefen, att icke inom riksdagen enbart ett ensidigt uttalande föreligger.
</seg>
  <seg>
Jag anser, att de uttalanden, som förekomma i den av herr Olsson i Kullenbergstorp väckta motionen, vilka uttalanden understrukits av andre vice talmannen, äro både ensidiga 'och missvisande. Då man yrkar, att järnvägarna il varje fall skola vidkännas hälften av kostnaden, och påpekar, att det här gäller en retroaktiv bestämmelse som liksom skulle ge en gåva åt järnvägarna, ber jag att på det bestämdaste få motsäga en sådan uppfattning. Det gäller här en ömtålig och till sin rättsinnebörd mycket tvivelaktig fråga.
</seg>
  <seg>
År 1924 utfärdade Kungl. Maj:t i administrativ väg en kungörelse, som ålade järnvägarna att vidtaga alla sådana anordningar vid vägkorsningar. som blivit erforderliga till följd av automobiltrafiken, men Kungl. Maj:t lämnade då frågan öppen, vem som slutligen skulle vidkännas kostnaderna för vidtagande av omförmälda åtgärder. Under alla år sedan dess ha järnvägarna förskjutit och förräntat kostnaderna. Jag ifrågasätter om järnvägarna varit skyldiga att underkasta sig denna av Kungl. Maj:t i administrativ väg utfär-
</seg>
  <note>
Nr 17.
</note>
  <note>
Ang. kostnaderna för vissa säkerhetsanordningar vid järnvägskorsningar m. m. (Forts.)
</note>
</page>
