<page>
  <note>
8 Nr 26
</note>
  <note>
Fredagen den 11 november 1960
</note>
  <note>
Interpellation ang. domstolarnas handläggning av civilmål på näringslivets olika
</note>
  <unknown>
områden, m. m.
</unknown>
  <seg>
lägges vid de ordinarie domstolarna, ofta är alltför invecklade för att kunna behärskas av domstolsdomarna, även om dessa i sig är mycket skickliga; de kanske aldrig tidigare haft tillfälle att syssla med en fråga av liknande art.
</seg>
  <seg>
Skiljeförfarandet är emellertid ej heller fritt från kritik. Skiljemannalagen är ju sedan 1929 och torde icke vara helt anpassad efter de invecklade rättstvister, som numera ofta förekommer inom näringslivet. Det kan anmärkas mot att skiljenämndernas avgöranden icke behöver vara motiverade. De är ej heller offentliga. Även om dylika avgöranden icke har prejudicerande verkan, undandrages därigenom alla — utom de i tvisten inblandade — kunskapen om skiljenämndens domslut, och man får ingen säker ledning för vad som är praxis. Vidare har stark kritik utövats mot sättet att utse skiljemän, vilket anses kunna äventyra ojävigheten.
</seg>
  <seg>
En obestridlig fördel med skiljeförfarandet är den faktiska möjligheten att för varje sak kunna skapa en domstol med särskild insikt och erfarenhet i de aktuella tvistefrågorna.
</seg>
  <seg>
Det skulle vara lyckligt, om samma möjlighet till sakkunnig behandling, som föreligger enligt skiljemannalagen, kunde åvägabringas inom det ordinarie domstolsväsendets ram, måhända genom inrättande av särskilda avdelningar vid någon eller några av rikets största rådhusrätter. Vid sådant förhållande kunde man välja mellan två olika rättsvägar: skiljeförfarandet och den statliga rättskipningen.
</seg>
  <seg>
De här berörda problemen diskuterades nyligen på handelshögskolan i Stockholm inför Sveriges domareförbund under rubriken »Domstolsorganisationen i stöpsleven». Vid diskussionen och debatten var herr justitieministern närvarande.
</seg>
  <seg>
Med hänvisning till vad jag här sagt anhåller jag om kammarens tillstånd att till herr statsrådet och chefen för
</seg>
  <seg>
justitiedepartementet få framställa följande frågor:
</seg>
  <seg>
Har herr statsrådet uppmärksammat, att tvister på olika områden inom näringslivet kommit att i ökad omfattning undandragas de ordinarie domstolarnas handläggning? Har herr statsrådet vidare uppmärksammat, att vissa synpunkter framkommit beträffande skiljeförfarandet enligt 1929 års lag om skiljemän? Om, såsom kan förmodas, herr statsrådet i så fall konstaterat, att dessa förhållanden har sin grund i bristfälligheter i gällande rättegångsbalk och skiljemannalag, har herr statsrådet då för avsikt att tillsätta särskilda sakkunniga för en snabb utredning eller översyn rörande de allmänna domstolarnas handläggning av civilmål på näringslivets olika områden, ävensom rörande skiljeförfarandet enligt 1929 års lag om skiljemän, med uppdrag tillika åt de sakkunniga att under arbetets gång föreslå, vilka omedelbara åtgärder som bör vidtagas?
</seg>
  <note>
Denna anhållan bordlades.
</note>
  <note>
85
</note>
  <note>
Till bordläggning anmäldes
</note>
  <note>
statsutskottets utlåtanden:
</note>
  <note>
nr 157, i anledning av väckt motion om vissa organisationsfrågor rörande försvaret m. m.,
</note>
  <note>
nr 158, i anledning av väckt motion om begränsningar i försvarsattaché- organisationen,
</note>
  <note>
nr 159, i anledning av väckta motioner om ekonomisk vidareutbildning för viss personal inom krigsmakten,
</note>
  <unknown>
nr 160, i anledning av väckta motioner om fullgörande inom hemvärnet av den tredje repetitionsövningen,
</note>
  <note>
nr 161, i anledning av väckta motioner om ändrad organisation av utbildningen inom armén,
</note>
  <note>
nr 162, i anledning av väckta motioner om besiktning av hästar, som i
</note>
</page>
