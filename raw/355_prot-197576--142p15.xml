<page>
  <seg>
Eftersom utredningen om spioneribrottet m. m. inte var parlamentariskt underbyggd och de här frågorna om rikets säkerhet är så väsentliga för landet krävde vi i stället att propositionen omedelbart skulle underställas lagrådets prövning som en garanti för oss som inte varit med om utredningen att lagändringen blev konsekvent och riktig från början.
</seg>
  <seg>
Vid sidan av de meningsskiljaktigheter som i detta ärende kommit fram i några av sakfrågorna har det också i det här avseendet förts fram olika meningar om utskottets åtgärd att skaffa yttrande från lagrådet och jag skall passa på att säga något om detta.
</seg>
  <seg>
I den nya regeringsformen 8 kap. 18$, där grundbestämmelsen om lagrådet finns, föreskrivs också att riksdagsutskott får inhämta yttrande från lagrådet. Där hänvisas till närmare bestämmelser i riksdagsordningen. Enligt 4 kap. 10 $ riksdagsordningen gäller att utskott skall inhämta yttrande om minst en tredjedel av utskottsledamöterna begär det. Utskottets majoritet kan förhindra en remiss om majoriteten anser att det dröjsmål som följer med remissen skulle leda till avsevärt men.
</seg>
  <seg>
Rent formellt har alltså utskottets majoritet i detta ärende använt en grundlagsfäst möjlighet att inhämta lagrådets yttrande. Bakom denna möjlighet ligger bl. a. tanken att riksdagen enligt den nya grundlagen ensam är lagstiftare. Det har därför inte ansetts riktigt att enbart regeringen skall få avgöra i vilka fall lagrådet skall höras. Även om det nu varit första gången som denna möjlighet kommit till användning i praktiken skall man inte överdriva eller göra sensation av det inträffade, eftersom det är förutsett som ett led i lagstiftningsarbetet till följd av den nya grundlagens syn på lagstiftningen.
</seg>
  <seg>
Man frågar sig då vilka skäl utskottet hade för sin remiss. Ja, ett skäl är att det här gäller allmän kriminallag, som tillhör det tidigare — före 1971 — obligatoriska området för lagrådsgranskning. Det är här bl. a. fråga om centrala straffrättsliga bestämmelser i brottsbalkens kapitel om brotten mot riket säkerhet.
</seg>
  <seg>
Ett annat skäl som jag inledningsvis nämnde — och det har för vår del vägt mycket tungt — är att förarbetena till förslagen i propositionen varit anmärkningsvärt tunna med tanke på de viktiga bestämmelser det här gäller. Jag behöver inte nu gå närmare in på dessa förarbeten. Jag kan bara hänvisa till att bristerna i detta hänseende utgjort ett av huvudskälen i centermotionen 2445, när vi yrkade avslag på hela propositionen. Jag kan också hänvisa till att hela utskottet i sin skrivning på s. 9 ställer sig bakom tanken att det hade varit lämpligt om de nu aktuella ändringarna i brottsbalken och deras återverkningar på tryckfrihetsförordningen hade föregåtts av allsidiga och genomgripande överväganden i en parlamentariskt förankrad utredning.
</seg>
  <seg>
I själva verket tror jag inte att någon på allvar vill ifrågasätta värdet av lagrådsgranskningen, eftersom den utgör en garanti för rättssäkerhetsintressen och för enhetlighet, konsekvens och klarhet i rättssystemet. Som departementschefen i samband med den nya grundlagen uttalade är lagrådets verksamhet otvivelaktigt värdefull som ett led i arbetet på
</seg>
  <note>
8 Riksdagens protokoll 1975176:141-142
</note>
  <note>
Nr 142
</note>
  <note>
Måndagen den 31 maj 1976
</note>
  <note>
Spioneribrottet m. m.
</note>
  <note>
113
</note>
</page>
