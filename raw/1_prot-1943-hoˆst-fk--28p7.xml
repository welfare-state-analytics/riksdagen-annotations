<page>
  <note>
8 Nr 28. Måndagen den 18 oktober 1943.
</note>
  <note>
Interpellation ang. praxis beträffande hemligstämpling av handlingar m. m. (Forts.)
</note>
  <seg>
fattare, konstnärer o. s. v. Därigenom att samhället underbetalar sina intellektuella krafter lägger samhället hinder i vägen för begåvade men fattiga ungdomar att studera, ty dessa fattiga ungdomar kunna icke från föräldrar eller lånevägen erhålla de medel som studierna kosta och detta i all synnerhet icke, om lönerna i många år efter studiernas fullbordande äro så små att de icke räcka till skuldernas amortering utan fastmer bidra till att öka skuldbördan. Familjebildningen framskjutes också på detta sätt, ehuru det allmänna säger sig vilja medverka till ökad och tidigare äktenskapsbildning. Även denna olämpliga utveckling drabbar särskilt intellektuella, som utgått ur fattiga hem. Allt Fe kan icke sägas stå i samklang med demokratiska ideal och ett verkligt folkhem.
</seg>
  <seg>
Detta missgynnande av de intellektuella, även dem som utgått ur och arbeta inom folkrörelserna, dem som arbeta hos enskilda företagare, hos kommunerna och landstingen likaväl som hos staten eller hos statsunderstödda institutioner ej minst, kan efter hand skapa ett intellektuellt proletariat med alla de olyckor, missförhållanden och faror, som ett dylikt medför för samhället. Fortbliver ett sådant tillstånd länge, visar historien, att revolutionära tänkesätt bemäktiga sig ett dylikt proletariat liksom varje annat proletariat.
</seg>
  <seg>
De intellektuella inom teknikens, handelns och industriens domäner äga åtminstone för tillfället en gynnsammare ställning än andra intellektuella. Men ingen vet hur länge denna högkonjunktur varar. Och skulle en lågkonjunktur komma torde deras ställning icke bli bättre än övriga intellektuellas. Man torde förstå vilken jäsning härav skulle uppstå.
</seg>
  <seg>
Det synes vara samhällets plikt att genom särskilda åtgärder motverka uppkomsten av ett intellektuellt proletariat liksom av en utveckling, där den högsta bildningen och utbildningen blott blir ett privilegium för de förmögnas söner och döttrar. Den enklaste utvägen synes vara att samhället självt betalar rimliga löner åt sina anställda av alla kategorier, även de intellektuella.
</seg>
  <seg>
I fråga om författare synas statens bidrag böra höjas och bibliotekslånen beläggas med någon avgift. I fråga om konstnärer bör inköp av deras alster kunna ökas via större bidrag till dessa institutioner. Sceniska artister och musiker höra erhålla en tryggare ställning.
</seg>
  <seg>
I anslutning till våd sålunda anförts hemställer jag vördsamt om första kammarens benägna medgivande att till statsrådet och chefen för ecklesiastikdepartementet få framställa följande interpellation:
</seg>
  <seg>
Kan man av herr statsrådet och regeringen förvänta initiativ till åtgärder ägnade att bereda de yngre intellektuella och med dem likställda i vårt land tryggare ekonomiska förhållanden?
</seg>
  <note>
Även denna hemställan bifölls.
</note>
  <note>
Kammarens sammanträde avslutades kl. 11.15 f. m.
</note>
  <note>
In fidem G. H. Berggren.
</note>
</page>
