<page>
  <note>
Nr 35.
</note>
  <note>
Ang. omorganisation av gymnastiska centralinstitutet.
</note>
  <note>
(Forts.)
</note>
  <note>
14 Onsdagen den 11 maj f. m.
</note>
  <seg>
bringa i åtanke, att det är två grupper medborgare, vi här ha att sysselsätta oss med, som gå till olika och vitt skilda funktioner i vanliga fall, att de på grund därutav måste ha olika utbildning samt att denna utbildning måste göras så grundlig och bra som möjligt, så billig som möjligt och inte sträcka sig över längre tid än vad som är nödvändigt. Jag frågar herr Åkerberg: Är inte den här synpunkten rätt och riktig? Vad är det för någonting, som har våldförts på det här området?
</seg>
  <seg>
I fråga om den andra huvudpunkten har herr Holmgren i går grundligt satt kammaren in i, hur det ligger till där, men det skadar kanhända inte att göra en likadan kort flykt också över det avsnittet av ärendet. Här gällde det ju en undervisning, som gymnastiska centralinstitutet inte själv mäktade med, nämligen den medicinska undervisningen. Där måste man vända sig till andra. Meningen var naturligtvis den, att man skulle vända sig till andra för samarbete, för gemensamt arbete. Det förefaller emellertid, som om de sakkunniga slagit sig ned i en gymnastiksal för att kommendera. TI varje fall har inte varken karolinska institutet eller serafimerlasarettets direktion kunnat få någon förnimmelse av att de ha sammankallats till något samarbete eller att man har tagit dem till råds, när det gällt att ordna på detta deras eget område. Det är mycket möjligt, att departementschefen har velat ställa tillrätta här. Det är till och med troligt, men viljan har tydligen inte varit tillräckligt stark. Ty här möter man i akterna det egendomliga förhållandet, att universitetskanslern inte har kunnat ge något utlåtande, därför att förbindelserna mellan departementet och karolinska institutet varit vad man med ett smickerfyllt uttryck kan kalla bristfälliga. Även på den här punkten har utskottet försökt ställa till rätta.
</seg>
  <seg>
Karolinska institutet såväl som serafimerlasarettets direktion hade fullkomlig rätt att klaga. De ha hållits utanför. De skulle, som det yttrades i går, bära det moraliska ansvaret för den undervisning, som komme att ske inom deras område, men när det gällde att planera arbetet, leda arbetet och kontrollera arbetet, då skulle de stå alldeles utanför. På den punkten har utskottet velat återföra förhållandena till det normala, och jag frågar herr Åkerberg: Vad är det, som på denna punkt har blivit våldfört? Det är klart, att det utskottsutlåtande, som föreligger, inte är utan brister. Det är mänskligt och på grund därav kanhända mera bristfälligt än vad vi för närvarande själva tro, men det är inte alldeles misslyckat och man behöver för dess skull inte anlägga några sorgeflor.
</seg>
  <seg>
Jag ber, herr talman, att få yrka bifall till utskottets förslag.
</seg>
  <note>
I herr förste vice talmannens yttrande instämde herr Trygger.
</note>
  <intro>
Herr Holmgren:
</intro>
  <seg>
Herr talman! Jag skall be att få säga några ord i anledning av herr Åkerbergs anförande, eftersom han särskilt apostroferade mig.
</seg>
  <seg>
Han framställde saken på det sättet, att i min motion skulla ha gjort sig gällande ett maktbegär och en skråanda, sådan som han ansåg sig ha kunnat iakttaga hos läkarna, då det gäller denna fråga. Han talade om att jag, som eljest så mycket trumpetar ut mitt demokratiska sinnelag, så snart man kommer in på frågan om serafimerlasarettet och anordningarna där, kastar bort mitt demokratiska sinnelag och uppträder som diktator. Detta hade han läst i en intervju i en tidning för några dagar sedan. Nu är ju herr Åkerberg, såvitt jag vet, själv tidningsman, och kunde sålunda redan ha haft klart för sig, att vad som står i tidningar, när det rör sig om intervjuer, mestadels är lögn, som bekant. Så var det också i detta fall. Jag tror emellertid, att om herr Åkerberg närmare velat se efter, så framställdes inte den saken av ifrågavarande
</seg>
</page>
