<page>
  <note>
Nr 17.
</note>
  <note>
Anslag till byggande av landsvägar (Forts.)
</note>
  <note>
6 Lördagen den 15 mars.
</note>
  <seg>
med på den motion, som av trenne mina länskamrater i andra kammaren är väckt 1 anslutning till vad vägoch vattenbyggnadsstyrelsen äskat, nämligen om ett belopp av 5,800,000 kronor jämte ett från två tredjedelar till tre fjärdedelar ökat bidrag, och jag skulle sålunda kunnat varit med om den reservation, som avgivits av herr Kvarnzelius m. fl. under förutsättning av att det högre anslaget beviljats. För min del vore jag villig att gå med på detta högre anslag, så mycket hellre, som jag anser, att det kapital, som nedlägges i vårt vägsystem, är synnerligen väl använt och, sett ur synpunkten av indirekt nationalekonomisk vinst, väl förräntat. Emellertid fanns det ingen utsikt, att detta högre anslag skulle kunna vinna riksdagens bifall, varför jag stannade vid att ansluta mig till utskottets förslag om 5 miljoner. Därmed ansåg ja mig även böra stanna vid utskottets förslag angående bibehållande av de 667]; procenten, därför att om vi öka bidragsprocenten från 66 7/; till 75 procent, d. v. s. med 8 enheter på 66 eller med 12 procent, skulle detta enligt mitt förmenande betyda, att vi skulle komma att minska den nybyggda vägsträckan med 12 procent. Det väsentliga är naturligtvis, att nya vägar komma till i så stor omfattning som möjligt. Jag är därjämte säker om att de vägdistrikt, som i 10-tal år stått i kö och väntat på anslag, hellre ta dessa 66 ”/; procent nu, än de dröja ännu en del år för att då ha utsikt att få 75 procent. På grund härav har jag ansett mig böra yrka bifall till utskottets förslag såväl beträffande beloppet som beträffande "bidragsprocenten.
</seg>
  <intro>
Häri instämde herr Asplund.
</intro>
  <seg>
Greve Lagerbjelke: Jag har begärt ordet för att instämma med herr Lindblad i yrkandet om bifall till hans reservation. Han har själv här nyss haft ett anförande för detta yrkande; och jag får instämma i vad han sagt. Men jag vill ytterligare tillägga, att det synes mig vara mycket betänkligt, att riksdagen år efter år i allt större utsträckning icke drar sig för att öka de av Kungl. Maj:t gjorda anslagsäskandena. För ett antal år tillbaka ansågs statsutskottets förnämsta uppgift ligga i, visserligen utredningar, men även nedskärningar av de av Kungl. Maj:t begärda anslagen. Nu är det en helt annan anda, som går igenom, och även om statsutskottet givetvis har rätt att begära och riksdagen att bevilja dessa högre anslag —- däremot är formellt ingenting att invända så nog bör det väl vara Kungl. Maj:t, som i stort sett och väsentligen är ansvarig för, att budgeten håller. Nu ha vi en rad hemställanden från statsutskottet i vägfrågor, där utskottet mer eller mindre hemställt om ökade anslag utöver vad Kungl. Maj:t begärt.
</seg>
  <seeg>
Beträffande vidare själva saken, är det givet, att det för de olika vägdistrikten skulle åtminstone för tillfället vara bättre att få tre fjärdedelar än att få två tredjedelar av kostnaden, men ser man saken ur statsfinansiell synpunkt, är det alldeles uppenbart, att därest bidraget ökas till tre fjärdedelar, kommer detta att medföra en mängd nya framställningar angående vägbidrag, som för visso i framtiden komma att resultera i ökade anslag på detta område. För övrigt får man heller inte förbise, att våra väghållningsskyldiga äro mycket hårt betungade. Om nu bidrag lämnas med tre fjärdedelar, bli dessa väghållningsskyldiga i många fall frestade att begära anslag till väganläggningar, vilka sedermera komma att, även om en fjärdedel är mindre än en tredjedel, gå ganska hårt över dem.
</seg>
  <seg>
Jag får sålunda, herr talman, yrka bifall till herr TLindblads reservation, d. v. s. till den kungl. propositionen.
</seg>
  <intro>
Herr Sederholm:
</intro>
  <seg>
Beträffande vägfonden och fördelningen av dess medel, som det här är fråga om, har det föreslagits av statsutskottet, att dessa medel
</seg>
</page>
