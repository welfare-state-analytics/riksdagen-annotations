<page>
  <note>
Onsdagen den 2 maj 1956
</note>
  <note>
Nr 16 141
</note>
  <note>
Ändrad lydelse av lagen om tillståndstvång för byggnadsarbete m. m.
</note>
  <seg>
songerna på arbetsmarknaden, och han frågar, om vi inte redan nu kunde ha gjort något för att tillgodose de önskemål i det avseendet, som en kommitté framförde för fyra, fem år sedan. Såvitt jag kan minnas kom inte denna kommitté — som var enhällig med undantag av att en reservant ville ha till stånd ett arbetsmarknadsdepartement — med några positiva praktiska förslag om hur man skulle lösa problemet om säsongutjämning. Om så hade skett, hade vi nog tagit upp dem.
</seg>
  <seg>
Men tror då inte regeringen, frågar herr Ohlin, på möjligheterna att på annat sätt påverka investeringarna? Ja, man bör naturligtvis vara optimist och försöka ta vara på de möjligheter som föreligger. Herr Ohlin rekommenderar, att vi skall se till att parterna på arbetsmarknaden tar kontakt med varandra för att på den vägen komma fram till samma resultat som vi nu har nått med lagstiftningens hjälp.
</seg>
  <seg>
Jag skulle vara mycket glad, om det kunde bli så, att t. ex. företagare och arbetare inom byggnadsbranschen satte sig ned runt ett bord och diskuterade, låt mig säga arbetena under nästa vinterhalvår, och träffade en överenskommelse om vad som då skulle göras och sedan kom och talade om, att man hade för avsikt att göra det och det och att man därvid beräknat sysselsättningen i samförstånd med den övriga delen av den privata sektorn — jag tänker på industrier och andra. Det vore onekligen ett stort framsteg, om det kunde bli en sådan planhushållning, att parterna under frivilliga former träffade överenskommelse om att man skulle, för att hushålla med arbetskraften på ett riktigt sätt, göra de och de investeringarna. Jag vill inte bestrida att det vore någonting att tänka på. Herr Ohlin har kanske funderat på saken mer än jag och kan tala om, hur långt man för närvarande kommit på den kanten. Jag har emellertid hört från byggnadsarbetarhåll, att motparten inte är så uteslu-
</seg>
  <seg>
tande angelägen om att diskutera på det sättet.
</seg>
  <seg>
När vi säger, att vi under sådana förhållanden måste behålla lagen, eftersom vi inte har något bättre, beror det inte på att man inte har gjort någonting, ty utredningen är i gång, herr Ohlin. Man får väl ändå avvakta vad det kan bli för resultat av den. Om det dröjer eit år mer eller mindre kan inte vara avgörande.
</seg>
  <seg>
Detta påpekade herr Ohlin beträffande en annan sak, när han berörde lokaliseringsverksamheten. Han började med att tala om, att man inte får lokalisera felaktigt, ty hellre än ait lägga en industri på en ort, där den inte blir framgångsrik, borde man vänta, tills det kom en annan industri. Det är klart, att jag med min skrivning i propositionen menar, att det skall finnas goda förutsättningar för näringslivet på ifrågavarande plats, om man skall ge sig på en sådan lokalisering. Om sådana inte föreligger, blir det väl intet beslut, och vederbörande företagare kommer inte att finna sig i att lägga en industri där. Ty herr Ohlin menar väl inte, att företagarna böjer sig och går med på en oriktig investering?
</seg>
  <seg>
Kärnproblemet ligger emellertid på ett annat plan, herr Ohlin. Om investeringsverksamheten visar en tendens ati inriktas på sådana områden, som ur samhällelig synpunkt föranleder svårigheter, skall man då för samhällets skull ha rätt att påverka detta förhållande?
</seg>
  <seg>
Jag har glädjande nog hört företrädare för det enskilda näringslivet, som har erkänt, att man, om det blir stora olägenheter av en investeringsanhopning på vissa håll i riket, inte kan förmena statsmakterna att söka påverka det förhållandet. De har med andra ord inte begärt att uteslutande själva få bestämma i dessa avseenden.
</seg>
  <seg>
Det skulle föra för långt, herr talman, att ta upp herr Ohlins alla argument, men det är rätt intressant att höra herr Ohlins tal om byråkraten, som skall
</seg>
</page>
