<page>
  <note>
Onsdagen den 10 april 1940. Nr 20. ål
</note>
  <note>
Om laga lappriksdagar vart fjärde år m. m. (Forts.) hos Kungl. Maj:t begära skyndsamt förslag till lag om laga lappriksdagar vart fjärde år med bidrag av allmänna medel för kostnaderna samt befogenhet att få inkallad även en understödd extra lappriksdag när påfallande behov förelåge samt i motionen nr 138 att riksdagen, med hänsyn icke minst till minoritetsproblemens aktualitet i dessa tider, ville hos Kungl. Maj:t begära sådana ändringar i lapplagstiftningen, att lapparna skulle äga att själva utse lappfogdar samt liksom svenskarna få utan särskild »lappadministration» regeras endast av rikets lagar och författningar.
</note>
  <note>
Utskottet hade i det nu föredragna utlåtandet av angivna orsaker hemställt, att förevarande motioner icke måtte till någon riksdagens åtgärd föranleda.
</note>
  <intro>
Herr Lindhagen:
</intro>
  <seg>
Herr talman! Jag har varit vad lapparna kalla deras riksdagsman. Här är det fråga om ett minoritetsfolk, några som stå på sidan om allfarvägarna och som borde ägnas den uppmärksamhet som vederbör. De äro ett minoritetsfolk, och de falla då också under den utrikespolitiska ställningen, att de skola ha vissa självständiga rättigheter såsom minoritetsfolk. Det är det som lappfrågan går ut på.
</seg>
  <seg>
Nu har ju här varit många utredningar om lapparnas rätt till renbete och om renmärken. Jag själv kom in i lappfrågan strax efter det jag blivit vald till riksdagsman genom uppdraget av en konservativ regering att i högsta domstolen föredra det stora förslag, den nya lapplagstiftning, som då låg före. Då blev jag i tillfälle att studera lappfrågan från grunden. Sedan vandrade jag som medlem av Norrlandskommittén i bygderna och kom även då i nära beröring med lapparna. Jag har väckt 16 lappmotioner, och de flesta, nästan alla, ha gått igenom, därför att riksdagens ledamöter haft medkänsla för detta ensamma, avsides boende folk.
</seg>
  <seg>
Utskottet gör nu en ganska utförlig översikt över det förflutna, och utskottet har till och med räknat upp röstetalen från 1920, då Schlyter i utskottei var med bland dem, som ägnade särskild uppmärksamhet åt den föreliggande lappmotionen. |
</seg>
  <seg>
Redogörelsen för den lappfråga, som just nu ligger på bordet, är inte fullständig. Det står, att Kungl. Maj:t anbefallde länsstyrelsen i Norrbotten den 30 maj 1930 att tillkalla sakkunniga för att verkställa utredning om vissa åtgärder, som behövde vidtagas med hänsyn till nya företeelser inom bland annat renarnas vandringar och vad därmed stod i sammanhang. Det var nu inte precis på det sättet, utan det var riksdagen, som på en motion av mig begärde hos Kungl. Maj:t det ifrågavarande övervägandet. Denna utredning har nu pågått i fem år.
</seg>
  <seg>
Utskottet har emellertid glömt omnämna en motion 1920 av mig att regeringen borde sätta in även lappar i beredningar för lapplagstiftning. Det hade inte skett då. Och kan man tänka sig detta blev första och hitintills sista gången som riksdagen lagt sig i Kungl. Maj:ts utnämning av representanter i en kunglig kommitté. Riksdagen begärde nämligen, att i kommittén också insattes även lappar, vilket även skedde. Men när det gällde utredningen av år 1930, hade detta glömts och sedan underlåtits, trots att lapparna själva genom en nedrest deputation uppvaktade regeringen, med begäran bland annat om representationsrätt i kommittén. Deputationen mottogs högtidligen av statsministern och vissa statsråd, men några lappar i kommittén tillsattes icke.
</seg>
  <seg>
Då motionerades av mig om en lappriksdag för att lapparna skulle få tillfälle att på detta sätt samfält göra sina önskemål hörda om kommittéförslaget och även andra aktuella problem. Riksdagen biföll motionen. Sedan hölls i Arvidsjaur hösten 1937 den berömda lappriksdagen, som var en epok i lap-
</seg>
</page>
