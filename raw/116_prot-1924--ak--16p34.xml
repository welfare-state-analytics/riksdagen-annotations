<page>
  <unknown>
d
</unknown>
  <unknown>
Onsdagen den 5 mars f. m. 3 Därför att jag anser det riktigt, att linjearbetarna tillerkännas en dylik förmån, kan jag icke anse det befogat, att all telegrafverkets personal erhåller densamma. Ur den synpunkten är det mig omöjligt att ansluta mig till motionen i oförändrat skick.
</unknown>
  <seg>
På grund av detta läge har'jag för min del inom utskottet varit inne på en tankelinje, som jag år 1919 framfört även i andra kammaren, då jag framställde yrkande om skrivelse till Kungl. Maj:t därom, huruvida icke även andra grupper, exempelvis järnvägsoch kanalarbetarna och eventuellt andra grupper skulle tilldelas rätt att rösta genom valsedelsförsändelse. När Jag framställde detta yrkande år 1919, rönte jag instämmande från rätt olika håll: från en sådan man som herr Branting på stockholmsbänken liksom från en sådan som herr Olsson i Kullenbergstorp från skånebänken. Detta visar, tror jag, att jag i det fallet hållit mig något så när efter medelproportionalen och efter vad man i genomsnitt kan anse vara det rätta och rimliga. Jag har i utskottet i år framställt samma yrkande, men där icke erhållit något nämnvärt understöd, och då jag icke var närvarande vid ärendets justering, varför min ståndpunkt icke här föreligger i form av en reservation, anser jag mig nödsakad avstå ifrån att på denna punkt göra något yrkande.
</seg>
  <seg>
Jag vill slutligen tillägga, att när utskottets värderade ordförande talade om faran för att vi på en omväg kunde återinföra fullmaktsomröstningen — någonting, som jag för min del vill vid alla goda makter be, att man bevarar oss ifrån — så tycker jag, att han målar hin på väggen för nöjet att få piska honom. När det förhåller sig så att tills dato såväl tull-, postoch järnvägspersonal som sjömän få rösta med valsedelsförsändelse och likväl vid det senaste valet icke mer än något över 1,000 röstade på detta sätt, tror jag sannerligen icke, att det finns något skäl att påstå, att om linjearbetarna och rallarna skulle få rösta genom valsedelsförsändelse, man skulle komma tillbaka till den farliga fullmaktsomröstningen.
</seg>
  <seg>
Jag ber alltså, herr talman, att få yrka bifall till första punkten av utskottets hemställan, under det att jag beträffande punkten nr 2,.skall avstå från att göra något yrkande.
</seg>
  <note>
Herr talmannen återtog nu ledningen av förhandlingarna.
</note>
  <intro>
Herr Kinmanson:
</intro>
  <seg>
Herr talman! Jag hade verkligen icke tänkt att begära ordet i denna debatt, än mindre att yrka bifall till min motion, om icke åtskilliga av de föregående talarna gjort mig den äran att tala om densamma. Alldeles särskilt har utskottets värderade ordförande uttalat sig om min motion på ett sätt, som gör, att jag måste säga några ord, för att icke kammaren må få en oriktig uppfattning om innebörden av motionen i viss del. Om jag nämligen fattade utskottets värderade ordförande rätt, så yttrade han, att denna motion var det icke värt att spilla många ord på. Under sådana förhållanden kunde ju kammaren få den uppfattningen, att motionen — som han tydligen menade — var mycket vittomfattande och ganska tokig eller samhällsfarlig. Saken ligger dock icke till på det sättet. Mitt yrkande hade icke, såsom man tyckes anse —- vilket ävenledes framskymtade i herr Engbergs och den siste ärade talarens anförande —— den innebörden, att det där skulle vara fråga om något slags nytt privilegium för statstjänarna. Det är icke alls meningen att här slå ett stort slag för dessa, i syfte att förskaffa dem någon särskilt favoriserad ställning.
</seg>
  <seg>
Innan jag ingår på att bemöta nämnda yttrande av ordföranden i konstitutionsutskottet, skulle jag om saken i dess helhet vilja säga — med hänsyn därtill att det ideligen, både i motiveringen till den kungl. propositionen och även i utskottsutlåtandet, talas om »principerna» för ifrågavarande lag — att några principer för lagstiftningen, sådan den i denna del för närva-
</seg>
  <note>
Nr 16.
</note>
  <note>
Ang. ändring
</note>
  <note>
i lagen om val
</note>
  <note>
till riksdagen! m. m. (Forts.)
</note>
</page>
