<page>
  <note>
Lördagen den 9 april, e. m. 101
</note>
  <seg>
uppfattning som jag beträffande inträdesfordringarna, ty, om jag icke missförstod honom, ansåg han, att det kunde vara tillräckligt med fullständig folkskolekurs.
</seg>
  <seg>
Vad sedan herr Bratts anförande beträffar, skulle jag först vilja säga det, att i sådana allvarliga saker skall man icke skämta. Han yttrade nämligen något som skulle vara skämtsamt om denna utbildning. Men när det gäller så viktiga saker som barnmorskeutbildningen, skall man vara fri från skämt. För det andra skulle jag om hela hans anförande vilja säga det, att hade han varit läkare under denna tid och icke till största delen varit från praktiken i tio år, så skulle Fan icke kunnat hålla ett sådant anförande. Ty saken är den, att allt vad herr Bratt yttrade om barnmorskornas uppgift för hemmens hygien, det hava barnmorskorna icke ett dugg med att göra. Därtill hava vi bostadsinspektriser och även sjuksköterskor, men barnmorskorna hava åtminstone mycket litet med den saken att göra.
</seg>
  <seg>
Vad sedan själva undervisningens längd beträffar, så nämnde herr statsrådet, att han missförstått mig. Men jag får säga, att när man skall välja emellan en utbildning på 2 år eller 1'/; år, så blir det naturligtvis dyrare för staten med 2 än med 1'/; års utbildning, liksom det blir dyrare för eleverna själva, om de skola undergå 2 års utbildning, än om de endast skola undergå 1'/&gt; års.
</seg>
  <seg>
Slutligen vill jag gentemot herr Anderson i Råstock säga. att Jag har ingenting emot att barnmorskorna få högre lön, ej heller att de få högre utbildning. Men jag vill framhålla, att här gäller det att få tillräckligt många barnmorskor åt våra barnaföderskor. Det vill säga, att om riksdagen nu tar Kungl. Maj:ts och statsutskottets förslag, så vill jag icke som ledamot av riksdagen och som läkare vara med om att ge min röst för detta. Det måste stå i riksdagens protokoll, att jag reserverat mig mot detta. Det är därför, jag yrkar bifall till min motion.
</seg>
  <note>
| Häruti instämde herrar Nilsson i Vibberbo och Larsson i Jonsjö.
</note>
  <intro>
Herr Block:
</intro>
  <seg>
Herr talman, mina herrar! Det herr Bratt sade skilde sig icke så mycket från de synpunkter, som herr Kaijser och jag anfört. Och det är väl icke lämpligt att vi läkare här i kväll ställa till med någon medicinsk diskurs. Jag kan fatta mig ganska kort och säga, att i huvudsak äro vi nog ense. Och om vi icke hava samma åsikt i en del punkter, så beror detta på, att man nog även måste känna till landsbygdens förhållanden för att kunna yttra sig med någon vidare sakkunskap i denna fråga. Vidare är det också så, att jag står mera i centrum av det medicinska området, medan herr Bratt nu har sin verksamhet förlagd till det medicinska områdets utkanter, om jag så får uttrycka mig.
</seg>
  <seg>
Doktor Bratts åsikt om barnmorskornas verksamhet är ganska farlig. Och det har också framhållits av doktor Kaijser, att vi äro mycket rädda för att deras utbildning skall läggas så, att de skulle
</seg>
  <note>
Nr 26.
</note>
  <note>
Ang. barnmorskeundervisningen.
</note>
  <note>
(Forts.
</note>
</page>
