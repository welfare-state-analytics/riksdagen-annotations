<page>
  <note>
4 Nr 3. Tisdagen den 19 januari 1943.
</note>
  <seg>
Statsverkspropositionen m. m. (Forts.) tersom de komma från vår monark och äro hållna i en så personlig ton. Det är Ju icke heller vars och ens ensak, hur det går för vårt land, ty vi kunna icke gå under ensamma, utan vi äro alla bundna vid samma öde. Det må väl dock icke sägas att det innebär ett avsteg från monarkens vädjan, om man här i riksdagen pekar på en del fakta och symtom, som man anser borde vara annorlunda, och om man gör detta i akt och mening att försöka bidraga till att få dessa förhållanden ändrade.
</seg>
  <seg>
Om vår utrikesoch försvarspolitik har jag för min del intet särskilt att säga, och jag gillar givetvis regeringens uppfattning att vår vaksamhet måste bibehållas, vara skarp och kanske skärpas. Det enda som jag har litet svårt att förstå, liksom i fjol, är det befogade i att man anser att våren med dess farligheter utifrån börjar så tidigt under vintern. Jag tror, att denna invändning kan gälla, från vilket håll man än anser att hotet kommer, då vårt nordliga land ju icke inbjuder till krigsoperationer mitt under vintern.
</seg>
  <seg>
Jag skall i stället övergå till något som jag anser vara skadegörande i flera olika avseenden, nämligen det sätt på vilket regeringen har vidtagit, och uppenbarligen även i fortsättningen ämnar vidtaga, åtgärder på arbetslivets område. Utan att åstadkomma någon större effekt i fråga om arbetet göra regeringens åtgärder härvidlag skada inom ganska stora grupper av vårt folk, och vad värre är, de ge folket en falsk föreställning om hur man från högsta ort vill att svenskar skola vara nu för tiden. Såsom exempel skall jag tillåta mig att anföra det sätt, på vilket det nuvarande systemet med ersättning till riksarbetslagen i våra skogar verkar, och delvis även det sätt, på vilket det är ordnat med 1943 års klass som nu börjat hugga ved och virke.
</seg>
  <seg>
De ersättningar utöver ackordslönerna som utgå till arbetarna i riksarbetslagen äro i ett mycket stort antal fall av den storleksordningen, att de dels medföra för stora kostnader för staten och dels åstadkomma allmän förargelse bland den gamla skogsarbetarstammen. Den nuvarande ordningen härvidlag vållar faktiskt att de egentliga skogsarbetarna söka sig från sitt arbete, taga anställning i ett företag och på så sätt undandraga skogen sitt vana arbete för att sedan i vissa fall, när de varit anställda en tid t. ex. i ett industriföretag, bli riksarbetare och komma ut i sitt gamla vanliga arbete igen men med en betydande extra ersättning från staten. En annan sida av saken slutligen, som jag tycker kanske är den mest beklagliga, är att man bibringar folk en felaktig mentalitet i fråga om arbete, en mentalitet som visserligen under ganska många år har spritt sig mer och med här i vårt land, men som dock tidens hårdhet borde ha hjälpt till att dämpa. De ringa arbetsprestationer, som i stor utsträckning åstadkommes av dessa bidragstagare, och det innesittande, som förekommer under den tid då de rätteligen i stället skulle hugga ved, kunna omöjligen vara försvarbara eller önskvärda.
</seg>
  <seg>
Det utgår ju ett särskilt tillägg för dem som äro ovana vid skogsarbete. Enligt min mening utbetalas detta tillägg i många fall alltför länge, och det kanske även är litet för högt tilltaget. I regel består ju ovanan, när det gäller de relativt enkla sortiment som det här mest rör sig om, icke så mycket i bristande skicklighet i själva huggningstekniken som i ovana att utföra ett tungt arbete, d. v. s. att prestera så och så många kilogrammeter arbete om dagen. Detta är i mycket stor utsträckning en energifråga, i synnerhet när arbetarna, vilket oftast är fallet, få hjälp med att hålla sina verktyg i ordning, ty det är egentligen den saken som är det svåraste vid huggningsarbete. Om man, såsom det har viskats om, ämnar söka motverka förargelsen hos de gamla skogsarbetarna genom att ge extra statliga bidrag utöver ackordslönerna även till dem, tror jag, herr talman, att man är inne på en väg som leder åt fel håll. Jag anser att det, innan man skapat ett fait accompli vore lämpligt med en
</seg>
</page>
