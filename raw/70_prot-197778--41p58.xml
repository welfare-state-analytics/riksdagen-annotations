<page>
  <note>
Nr 41
</note>
  <note>
Onsdagen den
</note>
  <note>
7 december 1977
</note>
  <unknown>
Den ekonomiska
</unknown>
  <unknown>
politiken m. m.
</unknown>
  <unknown>
58
</unknown>
  <seg>
för allt de mindre — Sveriges exempel och försökte hålla efterfrågan inom landet på en hög nivå för att motverka den nedgång i den interna efterfrågan som krisen eljest skulle ha lett till. Den nästan automatiska följden av den politiken blev stigande bytesbalansunderskott och en press uppåt på priserna. De länder däremot, som direkt tog smällen och inte kompenserade sig för den av oljeprishöjningen föranledda minskningen i konsumtionsutrymme, fick stigande arbetslöshetssiffror men i flera fall i gengäld bättre bytesbalanssiffror och en långsammare prisstegringstakt.
</seg>
  <seg>
Bakom Sveriges politik vid den här tiden och i det här hänseendet stod alla demokratiska partier eniga. Jag har upprepat det i nästan varenda ekonomisk debatt under det gångna året. Och när regeringen i sin proposition analyserar skeendet sedan 1974 och fram till dagsläget och påvisar denna efterfrågepolitiks konsekvenser ligger däri inte någon anklagelse mot det förutvarande regeringspartiet. Dess försyndelser hänför sig till andra åtgärder, vidtagna både före och efter 1974, men inte till efterfrågepolitiken som sådan.
</seg>
  <seg>
Jag har velat särskilt understryka detta med hänsyn till de utomordentligt dåligt underbyggda angrepp som socialdemokraterna nu har riktat mot den politik vi moderater förordat efter oljeprishöjningen, och jag får kanske tillfälle att återkomma senare till de beskyllningarna.
</seg>
  <seg>
Vi är i Sverige i hög grad beroende av den internationella konjunkturutvecklingen för att återvinna vår ekonomiska hälsa. Att vi dessutom har att ta itu med mera långsiktiga strukturproblem, som har byggts in i vår ekonomi och vårt näringsliv under de år då socialdemokraterna styrde landet, förändrar inte det faktum att en mer tillfredsställande internationell konjunkturutveckling skulle väsentligen underlätta vår ekonomiska tillfriskningsprocess.
</seg>
  <seg>
Jag har, herr talman, vid några tillfällen vågat uttrycka en viss försiktig optimism i det här hänseendet. Jag har vågat säga att jag tycker mig kunna skönja en ljusning i atmosfären i dagsläget. Jag medger att det konkreta underlaget för sådana förhoppningar är mycket bräckligt. Detta framgår klart inte bara av den regeringsproposition vi nu behandlar och av finansutskottets betänkande över den utan också av de prognoser som redovisats under de allra senaste veckorna utomlands.
</seg>
  <seg>
I allra största korthet vill jag därför peka på några delvis motsägelsefulla men tillsammantagna ändå positiva tendenser i konjunktursituationen.
</seg>
  <seg>
Så sent som i juni månad i år var OECD-staterna överens om att den för sysselsättning och prisstabilitet behövliga tillväxten år 1978 borde uppgå till 5 26, dvs. 1 96 mera än vad som då väntades för 1977. Nu har siffran för det sistnämnda året reviderats ner med mellan 1 och 0,5 96. Och även för 1978 räknar man nu med en tillväxttakt i storleksordningen bara 3,5 96. Men man gör sådana prognoser bl. a. i avsikt att påverka länderna att på olika sätt genom stimulansåtgärder höja tillväxttakten och därmed dementera prognoserna.
</seg>
  <seg>
Det säger sig självt att en så låg produktionsutveckling måste få, om den förverkligas, mycket allvarliga konsekvenser för världshandeln och
</seg>
</page>
