<page>
  <note>
146 Nr 13
</note>
  <note>
Onsdagen den 24 mars 1965 em.
</note>
  <unknown>
En internationell fredskår i FN:s regi — Tillskapande av nedrustningszoner
</unknown>
  <unknown>
hemställer om bifall till utrikesutskottets yrkande.
</unknown>
  <unknown>
Överläggningen var härmed slutad.
</unknown>
  <unknown>
Herr talmannen gav propositioner dels på bifall till utskottets hemställan, dels ock på bifall till motionerna I:1 och II:1; och biföll kammaren utskottets hemställan.
</unknown>
  <unknown>
$ 21 En internationell fredskår i FN:s regi
</unknown>
  <unknown>
Föredrogs utrikesutskottets utlåtande nr 2, i anledning av motioner om en internationell fredskår i FN:s regi.
</unknown>
  <note>
Sedan utskottets hemställan föredragits yttrade:
</note>
  <intro>
Herr HECTOR (k):
</intro>
  <seg>
Herr talman! En idé bakom fredskårerna är ju att skapa kontakt över gränserna. För att denna idé skall kunna förverkligas är det nödvändigt att också gå över de egna gränserna och sikta till en internationalisering av fredskårsverksamheten.
</seg>
  <seg>
Den nuvarande nationella begränsningen medför flera olägenheter, då naturligtvis i första hand av rent praktisk art. Fredskårerna kan på detta sätt inte bli tillräckligt effektiva. Det är inte heller möjligt för alla länder att kunna utrusta en komplett fredskår, även om villiga unga krafter säkerligen finns överallt. Därtill kommer den risk som föreliggande motion främst vill understryka. Den nationella begränsningen medför sålunda att de dolda irrationella gränser, som alltjämt, låt vara omedvetet, bestämmer så mycket av vår syn på de s. k. u-länderna, befästes. Det blir något liknande relationen mellan fariséen och publikanen, mellan den rike mannen och Lazarus.
</seg>
  <seg>
Självklart är här den rent personliga inställningen från fredskåristernas sida viktigast. Men varför kan man inte skapa en organisation, uppbyggd så att själva dess struktur motverkar den av
</seg>
  <seg>
dessa unga och stolta länder så hjärtligt avskydda paternalismen?
</seg>
  <seg>
Det är en sådan organisation som förordas i den föreliggande motionen och som innebär en vidareutveckling av fredskårstanken i internationell riktning till en fredskår i FN-regi eller eventuellt en pool i FN-regi till vars förfogande de nationella fredskårerna ställde sina fredskårister. Ungdomar från länderna i väst och i öst och, det inte minst viktiga, representanter för u-länderna själva skulle här arbeta sida vid sida.
</seg>
  <seg>
Motionärerna noterar nu med tillfredsställelse att utskottet i sitt utlåtande ställer sig positivt till motionens syfte. Vi hoppas på en fortsatt utveckling av den samordning av den internationella — fredskårsverksamheten som tydligen nu övervägs på det internationella planet, varvid vårt land snarast bör ansluta sig till det internationella fredskårssekretariatets råd.
</seg>
  <seg>
Jag har, herr talman, inget yrkande.
</seg>
  <intro>
Herr ALEMYR (s):
</intro>
  <seg>
Herr talman! Med hänvisning till vad utskottet anfört ber jag att få hemställa om bifall till utskottets förslag.
</seg>
  <seg>
Efter härmed slutad överläggning biföll kammaren utskottets hemställan.
</seg>
  <note>
8 22 Tillskapande av nedrustningszoner
</note>
  <unknown>
Föredrogs utrikesutskottets utlåtande nr 3, i anledning av motioner om tillskapande av nedrustningszoner.
</unknown>
  <seg>
I en i första kammaren av herrar Lager och Adolfsson väckt motion, nr 74, och en i andra kammaren av herr Hermansson m. fl. väckt likalydande motion, nr 99, vilka hänvisats till utrikesutskottet, föreslogs att riksdagen i skrivelse till regeringen begärde initiativ i Förenta Nationerna och på annat sätt för att befordra tanken att skapa nedrustningszoner som ett led i an-
</seg>
</page>
