<page>
  <note>
Nr 75
</note>
  <note>
Tisdagen den 30 januari 1979
</note>
  <note>
Om den religions-
</note>
  <note>
vetenskapliga utbildningen
</note>
  <note>
194
</note>
  <seg>
I den nyligen avlämnade budgetpropositionen (1978/79:100 bil. 12 s. 526) har jag erinrat om ett uttalande i 1973 års statsverksproposition (1973:1 bil. 10 s. 335) med innebörd att fullständig religionsvetenskaplig utbildning bör meddelas endast vid universiteten i Uppsala och Lund. Jag har för egen del betonat att denna utbildning kräver ett differentierat utbud som endast nyssnämnda universitet kan svara för. Varken resursläget eller studerandeunderlaget medger enligt min mening en ytterligare spridning av utbildningen. Det är i detta läge viktigt att finna former för utbudet av utbildningen som på ett lämpligt sätt tillgodoser efterfrågan. Enligt vad jag har erfarit söker universitetsoch högskoleämbetet (UHÄ) f. n. att finna en lösning på dessa frågor.
</seg>
  <seg>
Jag har vidare i nämnda budgetproposition (s. 414) något berört frågan om de lokala utbildningslinjernas roll. Därvid har jag anfört bl. a. att lokala linjer enligt gällande ordning inte får inrättas för att tillgodose sådana behov som redan i allt väsentligt har beaktats genom att riksdagen har inrättat allmänna utbildningslinjer. Jag framhåller vidare att om detta likväl sker innebär detta att regionstyrelsen kringgår riksdagens beslut om lokalisering av allmänna utbildningslinjer.
</seg>
  <seg>
När det sedan gäller rätten för studerande att tillgodoräkna sig viss utbildning prövas denna fråga av högskoleorganen enligt bestämmelserna i högskoleförordningen.
</seg>
  <seg>
I fråga om de studerande som har genomgätt eller står inför slutförandet av studierna vid den lokala linjen i Göteborg är det givetvis angeläget att dessa inte drabbas på ett orimligt sätt. Regeringen har därför genom beslut den 7 december 1978 medgett att, på grund av de i ärendet föreliggande särskilda omständigheterna, studerande som läsåren 1977/78 och 1978/79 har slutfört religionsvetenskaplig utbildning vid universitetet i Göteborg, vilken i huvudsak svarar mot religionsvetenskapliga linjen vid universiteten i Uppsala och Lund, äger att vid universitetet i Lund utfå examensbevis över teologie kandidatexamen eller bevis över religionsvetenskaplig utbildning.
</seg>
  <intro>
CHRISTINA ROGESTAM (c):
</intro>
  <seg>
Herr talman! Jag ber att få tacka utbildningsminister Wikström för svaret på min fråga.
</seg>
  <seg>
Vid universitetet i Göteborg har sedan 1973 anordnats utbildning i ämnesområdet religionskunskap i enlighet med av UKÄ fastställda normalstudieplaner. Till att börja med gavs möjlighet att läsa 40 poäng i ämnet. Sedermera utvidgades tillståndet från UKÄ att gälla för studier upp till 80- poängsnivån inom ämnesområdet religionskunskap. Numera kan studier bedrivas i sådan omfattning att kurserna tillsammans når 120-poängsnivån. Sedan den 1 juli 1977 har det också anordnats en lokal linje om 140 poäng, benämnd trosoch livsåskådningsvetenskaplig linje.
</seg>
  <seg>
På den lokala linjen har varje år antagits ca 20 studerande. Dessutom finns det mer än 200 studerande som läser enstaka kurser. De flesta är äldre studerande som av familjesociala skäl är bundna till Göteborg.
</seg>
  <seg>
I en uppvaktning hos Jan-Erik Wikström i november 1978 framställdes
</seg>
</page>
