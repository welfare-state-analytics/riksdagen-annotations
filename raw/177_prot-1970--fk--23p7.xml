<page>
  <note>
8 Nr 23
</note>
  <seg>
Ang. förslag till fastighetsbildningslag sering som fastighetsbildning för bebyggelseändamål. Enhetlig lagstiftning föresloges för land och stad. Den nya lagen skulle således ersätta både 1917 års lag om fastighetsbildning i stad och 1926 års lagar om delning av jord på landet och om sammanläggning av fastigheter på landet. Också vissa andra lagar kunde upphävas, bland annat 1952 års lag om sammanföring av samfälld vägmark och järnvägsmark med angränsande fastighet.
</seg>
  <seg>
Lagförslaget innebure en förenkling av regelsystemet på bland annat det sättet, att antalet former för fastighetsbildning minskade. Alla åtgärder som hade till syfte att ändra en fastighets struktur i något hänseende skulle sammanföras till ett institut som kallades fastighetsregltering. Detta institut skulle ersätta laga skifte för omarrondering (s. k. omskifte) samt ägoutbyte, servitutsutbrytning och sammanföring enligt 1952 års lag. Till skillnad från laga skiftet innebure fastighetsregleringen icke en delning av ett på förhand fixerat skifteslag, utan den vore närmast att beteckna som ett utbyggt ägoutbyte. Fastighetsregleringen kunde i motsats till det nuvarande ägoutbytet omfatta åtgärder icke bara beträffande fastigheternas enskilda mark utan också beträffande samfälligheter och servitut. Bland de åtgärder i fråga om samfällighet som reglerades i lagen kunde nämnas bildande av gemensamhetsskog. De olika åtgärder som företoges vid fastighetsreglering förutsattes i allmänhet ske med samtycke av fastighetsägarna. I skilda hänseenden erbjöde emellertid lagen tvångsmedel för den händelse samtycke vägrades. Storleksförändringar kunde sålunda genomföras i viss utsträckning även utan medgivande av ägarna. I samband med vissa större fastighetsregleringar kunde fastighet eller del därav inlösas. Härför gällde dock vissa begränsande villkor. Bland annat finge mark som inginge i eller skulle intagas i gemensamhetsskog icke inlösas.
</seg>
  <note>
Onsdagen den 6 maj 1970
</note>
  <seg>
För nybildning av fastighet föresloges i den nya lagen tre institut, nämligen avstyckning, klyvning och sammanläggning. Klyvningen skulle ersätta den form av laga skifte som brukade kallas klyvningsskifte. Avstyckning och sammanläggning motsvarade de institut med samma namn som funnes i gällande rätt. I fråga om klyvning och avstyckning innebure förslaget icke några mera betydelsefulla ändringar. En nyhet vore emellertid, att avstyckning skulle kunna ske av fastighets andel i samfällighet. I fråga om sammanläggning föresloges vissa reformer av större räckvidd. För närvarande skedde sammanläggning genom ett ansökningsförfarande hos ägodelningsdomaren. Enligt förslaget skulle fråga om sammanläggning liksom andra fastighetsbildningsfrågor prövas vid förrättning.
</seg>
  <seg>
De föreslagna formerna för fastighetsbildning vore avsedda att gälla både i tätorter och i glesbygder. Den fastighetsbildande verkan som stadsplan och tomtindelning hade för närvarande komme att försvinna och servitutsoch samfällighetsbildning skulle kunna ske i vidgad omfattning inom städer och stadsliknande samhällen.
</seg>
  <seg>
Enligt förslaget skulle fråga om fastighetsbildning alltid prövas vid förrättning. Som huvudregel gällde att fastighetsbildning vore beroende av att ansökan gjordes av enskild sakägare. I vissa situationer hade också annan än sakägare rätt att ansöka om fastighetsbildning. Byggnadsnämnden finge sålunda begära fastighetsreglering som avsåge område där tätbebyggelse funnes eller vore att vänta inom en nära framtid. Vidare finge länsstyrelsen, överlantmätaren och lantbruksnämnden rätt att påkalla fastighetsreglering som vore av större allmän betydelse. Den som hade fått tillstånd till expropriation kunde begära fastighetsreglering för att undanröja eller minska olägenheter av expropriationen. Fastighetsbildningsförrättning hade enligt förslaget liksom enligt jorddelningslagen ka-
</seg>
</page>
