<page>
  <note>
38 Nr 3
</note>
  <note>
Statsverkspropositionen m. m.
</note>
  <seg>
ten i krig och elände. Kanske är det en samverkan av dessa faktorer som framkallar känslan av att en avspänning kan vara på väg. Det må vara hur som helst med förklaringsgrunderna. Själva känslan finns, och det inger vissa förhoppningar.
</seg>
  <seg>
Bland de gripbara åtgärder som vi upplevt i världspolitiken under senare tid fäster jag mig inte enbart vid sättet att lösa krisen i Karibiska havet på fredlig väg med ömsesidiga eftergifter utan också vid den uppmärksamhet som Undén-planen rönt och vid Förenta Nationernas initiativ till en avrustningskonferens, i vilken även Sverige har säte och stämma. Vårt land och dess högsta myndigheter har väl inte så värst stora möjligheter att påverka de kärnvapenägande makternas beslut och dispositioner om dessa vapen. I kärnvapenfrågan måste vi kanske begränsa oss till att slåss för de förslag som är ställda och som bär förre utrikesministerns signatur samt till att avstå från varje tanke på att införliva kärnvapen med den svenska krigsmakten. Men i avrustningskonferensens övriga arbete kan nog vårt land spela en större, en mera positiv roll. Sverige har bevisat att det är möjligt att leva i fred med grannarna. Vårt folk och framför allt den svenska arbetarklassen har visat att också en unionsupplösnings alla konfliktämnen på sin tid kunde redas upp på fredlig väg. Sveriges anseende som fredsälskande land är allmänt bekant, och det ger större tyngd åt våra representanters ord och förslag i avrustningssammanhang än vad vårt lands folkmängd och ekonomiska styrka berättigar.
</seg>
  <seg>
Här finns det emellertid enligt min mening en hake, Det svenska ordet i avrustningsoch nedrustningssammanhang mister i tyngd genom den fortgående militära upprustningen här hemma. Regeringen förebådar ett förslag som innebär att våra utgifter för militära ändamål skall öka med, som statsministern nyss nämnde, 423 miljoner kronor och därmed stiga till den för vårt land mycket höga summan av 4 000 miljoner kronor per år. Jag skall i det här samman-
</seg>
  <note>
Tisdagen den 22 januari 1963 fm.
</note>
  <seg>
hanget inte gå in på detta förslag. Det får anstå till ett annat tillfälle, men jag vill fästa uppmärksamheten på att ett sådant förslag skär sig mot de svenska ansträngningarna på den internationella avrustningskonferensen — om nu dessa ansträngningar är allvarligt menade, vilket jag dock både tror och hoppas.
</seg>
  <seg>
Det kan ju inte gärna stärka de svenska deltagarnas ställning i nedrustningskonferensen om de, när de pläderar för allmän nedrustning, möts av hänvisning till att medan de argumenterar för nedrustning så genomför deras egen regering och riksdag en mycket avsevärd upprustning. Jag vet inte hur våra förhandlare känner sig i den situationen, men jag har svårt att förstå att det kan kännas angenämt, upplyftande och sporra till nya ansträngningar. Jag tror också att man på de håll i den allmänna nedrustningskonferensen som på allvar går in för en nedrustning kan ta de svenska propåerna på riktigt allvar så länge ord och gärningar inte harmonierar.
</seg>
  <seg>
För några år sedan skrev en yrkesmilitär här i landet i en tidskrift att det vore klokt att ta en paus i upprustningen, ett militärstopp, som han uttryckte det, till dess man hunnit utarbeta en vettig plan för pengarnas användning. Jag tror att det vore ändamålsenligt med en paus i upprustningsivern, men inte bara av det skäl som vederbörande skribent anförde utan också av andra.
</seg>
  <seg>
Skulle det inte avsevärt stärka vårt lands ställning i den internationella politiken om vi, i avvaktan på vad nedrustningskonferensen kunde komma fram till, avstode från att öka anslagen till det militära? Här kommer naturligtvis invändningen att en stor del av den förutsedda ökningen är betingad av löneförhöjningar, pensionsförhöjningar, prisstegringar o.s.v., och det må vara riktigt. Jag vill inte motsätta mig sådana automatiska utgiftsökningar. Men kan man inte spara in pengarna på annat håll inom militärväsendet? Jag tror inte att vår beredskap och vårt försvar skulle försvagas, om man stoppade några flygförband i malpåse under något år. Den
</seg>
</page>
