<page>
  <note>
Tisdagen den 20 mars, f. m. 15
</note>
  <note>
Nr 20.
</note>
  <seg>
Och därtill kommer ännu en sak, och det är, att dessa småbitar, Ang. ny stat
</seg>
  <seg>
som man på många håll kan önska, att universitetet avhänder sig, äro icke bara till gagn för universitetet. De äro därjämte till mycket stort gagn för den stora allmänheten i bygderna. Och nu anser jag, att det är alldeles särskilt viktigt, att universitetet bibehåller sin möjlighet att förvärva skogsmarker efter den förödelse, som gått över de privata skogsmarkerna under denna kristid.
</seg>
  <seg>
Jag skall endast, herr talman, då jag har ganska bra reda på förhållandena, be att få yrka bifall till utskottets förslag.
</seg>
  <intro>
Herr Osberg:
</intro>
  <seg>
Herr talman, mina damer och herrar! Jag vill bara säga, att det tal, som här föres, håller icke streck. Det var någon, som här också talade om egnahemsrörelsens utveckling. Men jag undrar, hur man skall ordna den saken, när man nu försöker förvärva det ena området efter det andra av dessa skogsarealer. Herr Bengtsson i Norup anförde också ett skäl, som var fullständigt bärande, när han sade, att om man köper det ena skogsområdet efter det andra, kommer det att bli skoglösa egendomar, och det kan icke 1 längden vara lyckligt.
</seg>
  <seg>
Herr Jönsson i Revinge sade någonting om att universitetet icke kunde avyttra viss del av denna jord därför att den är donationsjord. Jo, herr Jönsson i Revinge, om universitetet går in till Kungl. Maj:t och begär att få sälja vissa delar av sitt område för att köpa andra mé lämpliga, så tror jag icke, att Kungl. Maj:t sätter sig emot den saken.
</seg>
  <seg>
Jag får säga, att det får lov att vara en viss gräns för utvidgningen. Skola vi hålla på med att staten köper in undan för undan, universiteten köpa in skogsområden undan för undan och bolagen förvärva skogar undan för undan, var skall då den självägande befolkningen få plats? Det blir då för dessa att emigrera till andra länder, där man kan leva under friare former. Nej, mina herrar, först och främst den fria näringen, och sedan kan det möjligen vara lämpligt att i vissa fall gå med på sådant förvärv som här ifrågasättes. Men icke generella bestämmelser.
</seg>
  <seg>
Herr talman, jag vidhåller mitt yrkande.
</seg>
  <note>
Härmed var överläggningen slutad. Herr talmannen framställde propositioner på dels bifall till utskottets hemställan, dels ock avslag därå samt bifall i stället till den vid punkten fogade reservationen; och förklarade herr talmannen sig anse svaren hava utfallit med övervägande ja för den förra propositionen. Votering begärdes likväl, i anledning varav nu uppsattes, justerades och anslogs följande voteringsproposition:
</note>
  <note>
| Den, som vill, att kammaren bifaller statsutskottets hemställan 1 punkten 69 av utskottets förevarande utlåtande nr 8, röstar
</note>
  <note>
Ja;
</note>
  <note>
Den, det ej vill, röstar Nej;
</note>
  <note>
för Uppsala
</note>
  <note>
universitet. (Forts.)
</note>
</page>
