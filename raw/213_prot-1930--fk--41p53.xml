<page>
  <note>
Nr 41,
</note>
  <note>
Ang. inmal-
</note>
  <note>
ningstvång
</note>
  <note>
beträffande
</note>
  <note>
vete och råg m.m.
</note>
  <note>
(Forts.)
</note>
  <note>
54 Fredagen den 30 maj f. m.
</note>
  <seg>
nen ävensom till lantmännens andelsrörelse utan de understryka särskilt starkt, att de också äro med på att ge de begärda penningarna — på något håll kanske det är någon prutning — till de stora fonderna och kooperationen för inrättande av spannmålslagerhus och spannmålskredit. Om dessa sistnämnda anordningar säga reservanterna så här: »De torde kunna medverka till uppkomsten av en organiserad samverkan mellan brödsädsproducenterna och utgöra ett stöd för den därav föranledda verksamheten.» Dessa organisationer äro också TYggraden och kärnan i utskottets förslag. Det är de, som skola säkra restriktionssystemets utförande i praktiken. Med dem står och faller systemet självt i dess nu föreslagna uppläggning. Även jag och mina meningsfränder ansluta oss till statsanslaget för lagerhus och för köp och försäljning av spannmål för att jordbrukarna skola få vara med och reglera spannmålspriset och inte vara underkastade kvarnarnas övermakt. Vi tänka oss också bildandet av de föreningar, den organisation av jordbrukare, som skulle bliva organ för denna verksamhet.
</seg>
  <seg>
Men om vi sålunda alla praktiskt taget äro ense om denna organisation, varför inte inleda en utveckling, som förutsätter, att det är dessa föreningar under en central ledning, som det tillkommer att ordna sig med kvarnarna för en Jjämnare och rimligare avsättning av svensk brödsäd? Därest stödaktionen lagts så, att jordbrukarna fått ett bjudande intresse av att organisera sig, så att de, efter att ha vuxit till en verkligt stark organisation, också framträtt som likaberättigad part gentemot kvarnarna, så undrar Jag, om de inte då utan statens förmynderskap hade vetat att tala svenska med kvarnarna? Nu vill man i stället, och framför allt jordbrukarna själva, ställa sig under statens förmynderskap i stället för att i samfälld handling hävda den gamla så högt omtalade självständigheten.
</seg>
  <seg>
Det bästa, som enligt utskottets utredning kan väntas av förmalningstvånget är ju, att kvarnarna i sin fordran på god kvalitet skulle komma att uppfostra lantbrukarna till att bättre sköta sin brödsäd. Mycket bra! Men skulle de inte kunna svara för denna uppfostran själva? Om Jag inte är fel underrättad, så har denna uppfostran redan börjat och kommit rätt bra i gång, och den kompletteras på ett lyckligt sätt, tycker jag, av den speciellt från ett par liberala tidningar bedrivna propagandan för svenskt bröd såsom likvärdigt med främmande vara. Från dessa utgångspunkter skulle Jag kunnat biträda förslaget till åtgärder för att befrämja den utveckling, jag nyss antydde. Jag skulle till och med känt mig mera tveksam om min ställning till utskottets inmalningstvång, om dess förslag givits karaktär av provisorium fram till den punkt, då de tilltänkta jordbruksorganisationerna kunde bli färdiga att själva bevaka sina medlemmars intressen, om nämligen sålunda tvånget betraktats som en pådrivare av den frivilliga organisation, staten så frikostigt är beredd att stödja. Men hur ser utskottsmajoriteten eller de, som bildat utskottsmajoriteten på denna sak? Är det så, att den föreslagna åtgärden av utskottet betraktas som en provisorisk nödfallsutväg, som ett maximum av statsingripande? Nej, tvärtom, ser det närmast ut som om man ansåge beklagligt, att våra handelstraktater lägga hinder i vägen för att välja ett rättsligt importförbud. Faktiskt komma vi att få ett sådant i fråga om mjölet. Då man inte kan gå denna väg, men vill vara på den säkra sidan mot ett misslyckande av förmalningstvånget, drar sig inte utskottsmajoriteten för att begära utredning om statsmonopol på importen, en begäran, som enligt vår riksdagspraxis ju är att betrakta som en rekommendation. I det första steget på dylika äventyrliga vägar fram mot okända mål kan jag inte följa utskottsmajoriteten. Jag kan det så mycket mindre, som ett fullföljande av dessa tendenser synes vedervåga våra utsikter att med framgång fullfölja vår hittills förda handels-
</seg>
</page>
