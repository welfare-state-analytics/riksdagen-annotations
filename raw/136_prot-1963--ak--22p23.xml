<page>
  <note>
24 Nr 22
</note>
  <note>
Tisdagen den 14 maj 1963
</note>
  <note>
Svar på fråga ang. åtgärder mot försäljning av bilar till ungdom som saknar körkort
</note>
  <seg>
herr Hagnell talade om att man skall ha samförstånd med de anställda och att man inte skulle göra någon förflyttning mot deras vilja.
</seg>
  <seg>
Jag kan i stora delar instämma med herr Hagnell i vad han sade, men låt mig ändå påpeka, att denna statliga 1okaliseringsutredning är tillsatt av finansministern. Efter ingående utredningar har den kommit med förslag. En del av dessa förslag har redan behandlats i riksdagen och en del kommer att behandlas senare. Andra frågor har förblivit obesvarade, och det var beträffande dem jag undrade hur det kommer att förfaras i fortsättningen. På den frågan har jag fått svar i dag.
</seg>
  <seg>
Men har man den uppfattningen — vilket tydligen herr Hagnell har — att man inte skall göra någonting mot de anställdas egen vilja, då får jag lov att hålla med herr Gustafsson i Borås om ati det inte hade behövts någon utreding. Skulle det förhålla sig så, att riksdagen och regeringen har den uppfattningen, vill jag säga till finansministern, att då kan han återkalla utredningsuppdraget och därmed slippa kostnaderna för denna utredning.
</seg>
  <seg>
Härmed var överläggningen slutad.
</seg>
  <unknown>
8 6
</unknown>
  <note>
Svar på fråga ang. åtgärder mot försäljning av bilar till ungdom som saknar körkort
</note>
  <note>
Ordet lämnades på begäran till
</note>
  <intro>
Chefen för kommunikationsdepartementet, herr statsrådet SKOGLUND, som yttrade:
</intro>
  <seg>
Herr talman:
</seg>
  <seg>
Fröken Wetterström har frågat mig, huruvida den arbetsgrupp inom kommunikationsdepartementet som utreder frågor rörande handeln med begagnade bilar även kommer att ta upp frågan om åtgärder för att förhindra försäljning av bilar till ungdom som saknar körkort samt när i så fall förslag kan väntas.
</seg>
  <seg>
Med anledning härav får jag meddela, att ifrågavarande arbetsgrupp har att överväga bl. a. den av fröken Wetterström berörda frågan men att gruppen ännu inte tagit ställning till densamma. Efter vad jag inhämtat beräknas arbetsgruppen kunna slutföra sin utredning under de närmaste månaderna.
</seg>
  <intro>
Vidare anförde
</intro>
  <intro>
Fröken WETTERSTRÖM (h):
</intro>
  <seg>
Herr talman! Jag ber att få tacka statsrådet Skoglund så mycket för det svar jag fått på min fråga. Jag finner till min glädje att denna arbetsgrupp inom kommunikationsdepartemeniet kommer att ta upp detta spörsmål till behandling och att utredningsuppdraget kommer att slutföras under de närmaste månaderna.
</seg>
  <seg>
Jag tror nämligen att det är viktigt att vi kommer till rätta med detta problem. Min fråga föranleddes av de meddelanden som gång efter annan förekommer i pressen om att ynglingar på femton, sexton år, alltså ynglingar som inte har körkort, förvärvar en begagnad bil och kör ut i trafiken, där de blir orsak till olyckshändelser.
</seg>
  <seg>
Det går väl ofta till på det sättet, att en underårig kommer in för att köpa antingen en trafikduglig begagnad bil eller också en utdömd bil, en handelsvara som vilken annan som helst. Han har inte körkort, och därför begär han att bilen skall ställas utanför grindarna, så att den kan forslas bort på lastbil eller, om bilen är trafikdudglig, köras hem av någon vän eller anhörig som har körkort.
</seg>
  <seg>
Även om försäljarna i allmänhet är ansvarsmedvetna, så finns det inte alltid möjligheter att kontrollera hur bortförandet går till, utan den unge pojken kan sätta sig vid ratten, och så händer en olycka.
</seg>
  <seg>
Av trafiksäkerhetsskäl — det gäller inte bara att skydda den underårige utan också andra trafikanter — borde
</seg>
</page>
