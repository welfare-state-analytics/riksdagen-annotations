<page>
  <note>
38 Nr 29.
</note>
  <note>
$ 9.
</note>
  <note>
Svar på interpellation ang. skyldighet för medicinalstyrelsen att avgiva motivering för sina rättspsykiatriska utlåtanden.
</note>
  <note>
Ordet lämnades på begäran till
</note>
  <intro>
Chefen för inrikesdepartementet, herr statsrådet HEDLUND, som yttrade:
</intro>
  <seg>
Herr talman! Med andra kammarens tillstånd har herr von Friesen frågat mig, vilka åtgärder jag vidtagit med anledning av att medicinalstyrelsen i viss utsträckning synes underlåta att fullgöra sin lagstadgade skyldighet att avgiva motivering för sina rättspsykiatriska utlåtanden. Härpå vill jag svara följande.
</seg>
  <seg>
Tidigare var frågan huruvida medicinalstyrelsen var skyldig att i rättspsykiatriska utlåtanden angiva skälen för sin uppfattning föremål för delade meningar. För att undanröja varje tvekan på denna punkt genomfördes — såsom interpellanten framhållit — vid 1953 års riksdag en ändring av 44 8 sinnessjuklagen, varigenom det uttryckligen fastslogs, att medicinalstyrelsen vore skyldig att motivera sina utlåtanden. Lagändringen trädde i kraft den 1 juli 1953.
</seg>
  <seg>
Redan före denna lagändring hade emellertid den i interpellationen omnämnde doktor Axel Wersén till justitiekanslern ingivit en anmälan mot medicinailstyrelsen, vari påtalades, att medicinalstyrelsen underlåtit att i brottmål motivera yttranden, som avvikit från rättspsykiatriska utlåtanden avgivna av undersökningsläkare. &lt;Justitiekanslersämbetet lät inhämta förklaring över anmälan från medicinalstyrelsen, varefter Wersén inkom med påminnelser och ytterligare skrifter i ärendet.
</seg>
  <seg>
Innan justitiekanslern upptagit ärendet till slutlig prövning ingav Wersén vidare den 17 september 1954 till ytterligare utredning i ärendet det av interpellanten omnämnda numret av Sven-
</seg>
  <note>
Onsdagen den 17 november 19534.
</note>
  <seg>
ska Läkartidningen och åberopade därvid den av Wersén författade artikeln med titel »Sinnessjuklagen och medicinalstyrelsen», vari görs gällande att medicinalstyrelsen även efter lagändringen skulle i ett antal fall ha åsidosatt sin skyldighet att motivera sina rättspsykiatriska utlåtanden. Samtliga handlingar i ärendet överlämnades därefter ånyo till medicinalstyrelsen för förnyat yttrande i ärendet. Den 12 november 1954 inkom medicinalstyrelsen med sitt yttrande, och ärendet är nu beroende på justitiekanslerns prövning.
</seg>
  <seg>
Med hänsyn till vad sålunda förekommit har jag icke ansett mig böra för närvarande vidtaga några särskilda åtgärder i detta ämne.
</seg>
  <seg>
Herr talman! Med det anförda anser jag mig ha besvarat interpellationen.
</seg>
  <note>
Härefter anförde:
</note>
  <intro>
Herr von FRIESEN (fp):
</intro>
  <seg>
Herr talman! Jag ber att få framföra mitt tack till inrikesministern för det nyss lämnade svaret.
</seg>
  <seg>
Omständigheterna har fogat det så, att jag under innevarande riksdag framställt två interpellationer, en till utrikesministern och en till inrikesministern, vilka besvarats i dag. Klämmen i båda svaren är precis densamma, fastän det rör sig om frågor av helt olika beskaffenhet: JK har hand om ärendet — må det där vila i frid.
</seg>
  <seg>
Jag skall i alla fall tillåta mig att med några ord kommentera detta ärende och då först något beröra det av statsrådet givna svaret.
</seg>
  <seg>
Statsrådet säger att det tidigare, alltså före den 1 juli 1953, har rått delade meningar om huruvida medicinalstyrelsen skulle vara skyldig att motivera sina rättspsykiatriska utlåtanden. Jag tillåter mig att bestrida riktigheten av detta påstående, ty om man går igenom handlingarna, visar det sig att samtliga remissinstanser var fullständigt eniga när det gällde att ur rättsskipningens
</seg>
</page>
