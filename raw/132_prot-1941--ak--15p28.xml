<page>
  <note>
Onsdagen den 12 mars 1941 f. m. Nr 15. 29
</note>
  <note>
Lantbrukshögskolan: bidrag till lokala gödslings-, sortoch Brno ren ye m. orts.
</note>
  <seg>
Jag tror också, att herr Jansons påstående om att jordbruksförsöksanstalten skulle behöva arbeta i tomme för den händelse en beskärning skedde till det belopp, som här föreslås, är oriktigt. Jag föreställer mig nämligen, att Jordbruksförsöksanstalten har nog arbetsuppgifter ändå att fullfölja och att man icke behöver riskera ett arbetande i tomme, som motionären ifrågasatte.
</seg>
  <seg>
Herr talman! Med denna korta motivering ber jag för min del att få yrka bifall till utskottets förslag.
</seg>
  <intro>
Herr Janson i Frändesta:
</intro>
  <seg>
Herr talman! Jag fick icke riktigt klart för mig en sak i herr Anderssons i Löbbo anförande. Det var vad han nämnde om prutning på kapitalbudgeten.
</seg>
  <seg>
Om herr Andersson i Löbbo menade, att den prutning jag föreslagit var gjord på kapitalbudgeten, är det icke så. Det är nämligen på nionde huvudtiteln, punkten 136:0).
</seg>
  <seg>
Beträffande sedan det där, att centralanstalten skulle arbeta i tomme, sade Jag icke riktigt så, utan jag sade, att en stor del av centralanstaltens arbete bygger på dessa försök och att, i den mån dessa försök minskas, minskas också centralanstaltens möjligheter att effektivt arbeta.
</seg>
  <intro>
Herr Andersson i Löbbo:
</intro>
  <seg>
Herr talman! Vad jag yttrade var att någon inom utskottet föreslagit, att man skulle taga medel från kapitalbudgeten. När herr Janson vet med sig, att det icke är han, som fällt detta yttrande, behöver herr Janson självfallet icke känna sig träffad.
</seg>
  <seg>
Överläggningen förklarades härmed avslutad. Herr förste vice talmannen gav propositioner dels på bifall till utskottets i punkten gjorda hemställan dels ock på bifall till den vid punkten fogade reservationen; och blev utskottets hemställan av kammaren bifallen.
</seg>
  <note>
Punkten 28. Utskottets hemställan bifölls.
</note>
  <unknown>
Punkten 29, angående Alnarps lantbruks-, mejerioch trädgårdsinstitut: avlöningar.
</unknown>
  <note>
Efter föredragning av punkten yttrade
</note>
  <intro>
Herr Paulsen:
</intro>
  <seg>
Herr talman! Syftet med den motion, som herr Liedberg och Jag väckt, var att bereda en av lärarne vid Alnarps lantbruksinstitut möjlighet att slippa ifrån undervisningen i matematik och geometri för att få större möjligheter att undervisa i maskinoch redskapslära. Vid omorganisationen beräknades hans undervisning till 500 timmar. Den har nu utökats till 650. Samtidigt har också jordbrukarnes användning av maskiner och redskap ökats i mycket hög grad. Detta har gjort, att denne lärares undervisning i maskinoch lantbruksredskapslära borde utvidgas. Detta kan icke ske, utan att undervisningen i matematik och geometri avlyftes i samma mån. Därför ha vi föreslagit en anslagshöjning med 1,000 kronor.
</seg>
  <seg>
Emellertid har jordbruksutskottet ej velat vara med om den saken. Det har avstyrkt denna motion såväl som alla motioner överhuvud taget. Det är ganska tröstlöst att motionera i riksdagen numera; ty motionerna må vara än så nyttiga, så avslås de, under det att Kungl. Maj:ts propositioner, även om de ej äro SÖN som man skulle önska, tillstyrkas. Det har blivit så nu på senare tid.
</seg>
  <unknown>
Alnarps lantbruks-, mejerioch trädgårds-
</unknown>
  <unknown>
institut: avlöningar.
</unknown>
</page>
