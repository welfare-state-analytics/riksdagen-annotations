<page>
  <note>
72 Nr B12
</note>
  <note>
Onsdagen den 26 november 1958 fm.
</note>
  <unknown>
Ändring i förordningen om automobilskatt m. m.
</unknown>
  <seg>
i avsaknad av några som helst nya sakargument slagit in på en helt ny väg. Motionen innehåller nämligen till övervägande del polemik mot utskottets yttrande vid A-riksdagen. Det är ju, herr talman, en alldeles ny metod som här lanseras, att man gör ett utskottsbetänkande till föremål för kritisk granskning i en motion.
</seg>
  <seg>
Både herr Stenberg och herr Darlin lämnade här precis samma deklaration, att de ömmar för den tyngre trafiken som näringsgren. Herr Darlin var nu senast inne på de bekymmer som åkeriägarna för närvarande lär ha, och han talade om deras taxor. Nu vill jag erinra att det enligt senaste statistiska uppgifter finns omkring 113 000 lastbilar här i landet, av vilka något över 20 000 går i yrkesmässig trafik. Jag tror jag utan överdrift kan säga att det är vilseledande att, som herrarna här gör, knyta hela resonemanget till åkerinäringen, Det är ju ingalunda säkert att ett bifall till motionärernas önskan om sänkning av fordonsskatten och skatten på brännoljor skulle komma yrkesbilägarna till godo. Herr Darlin säger själv att taxorna släpar efter, och all erfarenhet hittills säger att när det blir någon lättnad, utnyttjar man den vid förhandlingar för att få ned den yrkesmässiga biltrafikens taxor. Jag är inte övertygad, herr talman, att inte resultatet skulle bli detsamma nu: sänkningen skulle inte komma den yrkesmässiga trafiken till godo, utan den skulle bli utsatt för en press att sänka de nuvarande taxorna. Som herr Darlin vet är ju detta en ren underhandlingsfråga, och vid förhandlingarna kan man komma till sådana resultat.
</seg>
  <seg>
De lastbilar som inte används i yrkesmässig trafik utgör till övervägande del arbetsredskap i företag av skilda slag. Det är främst från den synpunkten man skall se bevillningsutskottets uttalande förra gången frågan behandlades, att beskattningen av motorfordon — antingen det är fråga om for-
</seg>
  <seg>
donsskatt eller skatt på bensin och brännolja — inte är någon avgörande post i utgiftskalkylerna för dem som äger lastbilarna.
</seg>
  <seg>
Framför allt är inte det förhållandet beträffande de över 90 000 bilar, som inte går i yrkesmässig trafik men som givetvis i allra högsta grad hör till nyttotrafiken. Man använder ju inte lastbilar för lyxbruk.
</seg>
  <seg>
Givetvis räknar man i alla företag. med driftkostnaderna för bilarna som en utgiftspost; den tages med i kalkylerna. Därför kan man inte se på denna fråga så ensidigt som motionärerna gör. De försöker skapa föreställningen att det här gäller en yrkeskår på fallrepet. Så är det inte.
</unknown>
  <unknown>
Man får se på brännoljebeskattningen med hänsyn till fördelningen av lastbilarna i yrkesmässig trafik. Av hela antalet lastbilar i landet är 24 procent dieseldrivna, och den allra största delen av lastbilsbeståndet drivs sålunda fortfarande med andra drivmedel, framför allt då med bensin. Det är detta som gjort att utskottet inte har velat gå med på vad motionärerna föreslagit.
</seg>
  <seg>
Sedan underströk herr Stenberg gång på gång, att när vi senast fattade beslut i dessa frågor, så var beslutet ett provisorium och att skatten höjdes bara för att få medel till en upprustning av vägväsendet. Men, herr Stenberg, beslutet var inte ett provisorium ur den synpunkten att vi efter femårsperiodens slut skulle gå tillbaka igen till den skatt som gällde tidigare. Provisoriet låg i stället däri, att dåvarande departementschefen inte ville göra den omfördelning av hela fordonsbeskattningen som föreslogs av den s. k. Niteliusska ut-: redningen. Där hade man rent tekniskt kommit till att vi borde ha en avsevärt högre beskattning på bussar och övriga tunga fordon och en lägre beskattning: av lättare fordon. Det var den saken som skulle utredas ytterligare, och det var där provisoriet låg. Man ville så-
</seg>
</page>
