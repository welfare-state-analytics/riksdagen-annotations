<page>
  <note>
Måndagen den 17 januari 1938 e. m. Nr 4. 101
</note>
  <seg>
Vid remiss av statsverkspropositionen m. m. (Forts.) vad man vill är att försöka på det sättet hos så stora och olika lager av befolkningen som möjligt vinna förtroende för socialistisk politik, för att sedan föra över dem till det slutmål, man på det sättet tjänar och alltjämt är intresserad av, nämligen det socialistiska samhället. Det är ju uppenbart, att man måste intaga en annan position också till dagens frågor, om man har en sådan uppfattning, än om man har den uppfattningen, som jag har, nämligen att detta vore en ytterst olycklig samhällsutveckling för vårt land.
</seg>
  <seg>
Jag skall be att få sticka emellan med en sak, som jag glömde bort när jag var inne på frågan om konjunkturpolitiken. Herr Möller interpellerade mig mycket emfatiskt angående min och högerns uppfattning i fråga om de offentliga arbetena och deras användbarhet mot en depression. På den frågan kan Jag bara svara, att jag tror, att herr Möller denna gång liksom många gånger tidigare sammanblandat de båda olika syften, i vilka man kan använda de offentliga arbetena under en depression. Å ena sidan kan man ju använda dem för att försöka åstadkomma en motkonjunktur, som det heter, d. v. s. att försöka inverka på hela konjunkturläget, å andra sidan för att ge uppehälle åt de människor, som bli arbetslösa under en depression. Det är ju två alldeles olika saker. Vad beträffar frågan om att åstadkomma en motkonjunktur genom offentliga arbeten kan jag bara vidhålla vad jag sade i förmiddags, nämligen att erfarenheten ju visat, att det helt enkelt inte har gått att åstadkomma någon motkonjunktur med hjälp av de offentliga arbetena. Det som man däremot skall arbeta på och givetvis bör arbeta på är, herr Möller, att åstadkomma en utjämning av de offentliga arbetena så mycket som möjligt. Vi äro ju ännu långt från det målet. Om vi arbeta på det målet, så tror jag, att det är en alldeles tillräcklig uppgift för närvarande.
</seg>
  <seg>
Vad så beträffar den beredskapsbudget, som är framlagd, förefaller den mig innebära ett givet framsteg framför de förhållanden, som tidigare ha rått på detta område, då man bara har beviljat klumpsummor, som vederbörande sedermera ha fått förfoga över som de ha velat. Jag tror, att det är mycket bra att på det sättet få fram en kritisk granskning på vanligt sätt i riksdagen av dessa anslag. Det kan mycket väl hända, att bland dessa anslag finnas sådana, som 1 och för sig äro lämpliga och nödvändiga och böra beviljas, och då komma vi naturligtvis efter den granskningen att vara med på sådana anslag. Däremot tror jag som sagt inte det bittersta på möjligheten att kunna använda dessa offentliga arbeten till åstadkommande av en motkonjunktur.
</seg>
  <seg>
I fråga om möjligheterna att medelst offentliga arbeten underhålla arbetslösa vill jag bara ännu en gång liksom i förmiddags hänvisa till statsutskottsutlåtandet i denna fråga vid förra riksdagen, vilket godtogs av riksdagens båda kamrar. Däri framhöll man, att om beredskapsarbetena skulle användas för att ge arbetslösa uppehälle, borde arbetena ha vissa specifika egenskaper. Dessa egenskaper äro precis de egenskaper, som ha varit karakteristiska för de gamla reservarbetena. Om man nu vill kalla reservarbetena för beredskapsarbeten, så gör det mig precis detsamma. Vi ha ju gjort en sådan omdöpning en gång förut, när vi döpte om nödhjälpsarbetena till reservarbeten. Det avgörande är, att de skola ha en sådan karaktär, att de äro lämpliga för vår arbetslöshetspolitik, vilket i stor utsträckning inte har varit fallet med de s. k. beredskapsarbeten, som hittills ha förekommit.
</seg>
  <seg>
Vi bruka ju ofta i dessa debatter komma till en punkt, där vi komma tillbaka till »ledstjärnorna» i det socialdemokratiska programmet. Herr statsministern ville visst inte höra talas om dem, men så snart man kommit fram till en viss punkt av resonemanget, ser han ju dem i alla fall blinka emot sig, och han blinkar också tillbaka emot dem ett litet tag på det där litet småtrevligt listiga sättet som är honom eget. De få finnas där, stjärnorna, men de
</seg>
</page>
