<page>
  <seg>
tionen krävts att den högsta tillåtna halten aflatoxin skall sänkas till 100 mikrogram per kg fodervara. I ett remissyttrande från statens lantbrukskemiska laboratorium säger man om detta yrkande i reservationen att det inte är rimligt att riksdag och Kungl. Maj:t skall besluta om avvägningsfrågor på vetenskaplig grund när det gäller fodermedelsoch livsmedelskontroll; detta bör anförtros åt statens livsmedelsverk.
</seg>
  <seg>
Reservanternas krav är ingalunda av det värde som man inbillar sig. Vid aflatoxinanalyser på jordnötsprodukter som importerats under tiden december 1970—0oktober 1971 visade det sig att 45 procent av samtliga prov innehöll upp till 100 mikrogram per kg av typen B 1 och att inte mindre än 84 procent av proven innehöll upp till 100 mikrogram av typen B 2.
</seg>
  <seg>
Alltså ger inte reservanternas krav — som jag tidigare har sagt — några som helst garantier för att aflatoxinhalten inte kan ökas sedan produkterna har kommit in i landet. Det hjälper inte att man importerar så låghaltiga produkter som föreslås i reservationen. De kan inom landet ändock bli försämrade.
</seg>
  <intro>
Fru Sundberg sade:
</intro>
  <seg>
Vi kräver samma bestämmelser som i Danmark — vi kräver det danska systemet. Nu förhåller det sig på det sättet att danskarna endast räknar med aflatoxintyperna B 1 och B 2. Det finns fyra typer — förutom de nyssnämnda även G 1 och G 2. Den danska förordningen tillåter import av fodermedel som innehåller hur mycket aflatoxin som helst av typerna G 1 och G 2. Det är någonting som vi inte tillåter i Sverige, för här säger vi att bestämmelsen om 600 mikrogram gäller alla fyra sorterna. Men där är reservanterna beredda på att tillämpa den danska bestämmelsen, som innebär att vi i Sverige kan få in partier av jordnötskakor med totalt högre aflatoxinhalt och sämre kvalité än enligt de regler och principer som nu gäller i vårt land. Detta har nog reservanterna inte tänkt på, men så är det.
</seg>
  <seg>
Det är därför som det är bäst att följa den väg som majoriteten har
</seg>
  <seg>
anvisat och låta de statliga myndigheterna pröva vilka slag av åtgärder som bör vidtas. Det är mycket troligt att vi får vidta även andra irder än att bara säga: Vi sätter gränsen vid 100 mikrogram — sedan är allting
</seg>
  <seg>
gott och väl. Nej, jag tror att vi utöver arbetet på det internationella
</seg>
  <seg>
planet får undersöka lagringsmöjligheterna och förbättra dem, överväga om vi skall fortsätta med importen eller införa totalförbud för import. Det är däremot något som jag förstår att reservanterna inte tänkt sig, för de vill inte ha någon prövning huruvida vi skall gå längre än till att fastställa en gräns på 100 mikrogram — och därmed vara nöjda och belåtna med detta.
</seg>
  <seg>
Det är alltså i verkligheten utskottsmajoriteten som har det i sak starkaste kravet och det krav som kan leda längst då det gäller att absolut förebygga riskerna från aflatoxin. Därför, herr talman, ber jag att få yrka bifall till utskottets hemställan.
</seg>
  <intro>
Herr jordbruksministern BENGTSSON:
</intro>
  <seg>
Herr talman! Jag hade självfallet inte under normala förhållanden begärt ordet vid behandlingen av en motion. Det var emellertid fru Anérs en smula insinuanta påståenden som gjorde att jag begärde ordet.
</seg>
  <note>
Nr 117
</note>
  <note>
Onsdagen den 15 november 1972
</note>
  <note>
Sänkning av aflatoxinhalten i importerade fodermedel
</note>
</page>
