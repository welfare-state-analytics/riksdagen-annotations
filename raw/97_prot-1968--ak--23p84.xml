<page>
  <note>
Fredagen den 10 maj 1968
</note>
  <note>
Nr 23 80
</note>
  <unknown>
Anslagen till rundradioverksamheten m. m. samt införande av färgtelevision m. m.
</unknown>
  <seg>
mang om reklamens fördyrande inverkan på varorna. Jag hinner inte gå in närmare på det resonemanget, men jag tror att det ur alla bärande och relevanta synpunkter är helt och hållet felaktigt. Det är alldeles klart att reklamen i det stora hela hör till ett modernt distributionssystem, och i stället för att leda till ett fördyrande, så leder den till ett förbilligande av många och betydelsefulla varor. Alla som allvarligt tränger in i denna fråga kommer till den slutsatsen. Med anledning av den antiinställning i detta avseende som framkom i t. ex. herr Lindahls anförande vill jag fråga herr Palme:
</seg>
  <seg>
Delar herr Palme den uppfattning som framfördes av herr Hedlund — vars åsikter jag, som kammaren förstår, på ett par andra relevanta punkter inte kan ansluta mig till — nämligen att man för att undvika den utveckling i fråga om licensavgifterna som jag nyss tecknade kan ta in reklam i radio och i synnerhet i TV? är det framtidsperspektivet inom ramen för den nuvarande organisationen, så säg det! Då blir diskussionsläget ett. Men är det så att man på socialdemokratiskt håll avisar denna tanke, så blir diskussionsläget ett annat. Jag tycker att vi kan göra anspråk på att få veta var vi egentligen står i detta avseende.
</seg>
  <seg>
De finansieringsförhållanden som jag här berört har varit en av orsakerna till att vi har önskat en snabb utredning för att få en förändring till stånd. Det kan ske utan att man förhindrar utbyggnaden och starten av TV 2 på det sätt som redan beslutats.
</seg>
  <seg>
Jag beklagar att man på regeringshåll är ganska ointresserad av en mer seriös diskussion om dessa problem. Man gömmer sig i stället bakom slagorden att ett konkurrenssystem där ett av företagen är reklamfinansierat skulle ge möjligheter till obehöriga påtryckningar och spelrum för ekonomiska intressen. Jag delar inte den uppfattningen. Jag tror att man mycket väl kan
</seg>
  <seg>
finna en sådan konstruktionsform att detta undviks. Vi har för vår del hela tiden hävdat att ett fristående företag skall konstrueras så att man undviker de problem som uppstått i USA och i viss utsträckning i Storbritannien. Ett fristående företag kan ges formen av en stiftelse med representanter för skilda organisationer och naturligtvis pressen, och man kan också diskutera statlig insyn i denna stiftelse och i övrigt de villkor som skall vara förknippade med verksamheten. Syftet med det system med fristående verksamhet som vi förordar, herr talman, är verkligen inte att tjäna pengar. Syftet är att tjäna allmänheten med goda och mer allsidiga program och större valmöjligheter än man i dag har.
</seg>
  <intro>
Chefen för utbildningsdepartementet, herr statsrådet PALME:
</intro>
  <seg>
Herr talman! Jag skall inte tala länge! Vi tar ett steg framåt i utvecklingen i dag, men jag vill inte alltför mycket stoppa utvecklingen för dem som skall hem med tåg i kväll.
</seg>
  <seg>
I denna debatt har naturligtvis tagits med mycken gammal skåpmat, men den har också bjudit på några intressanta nyheter.
</seg>
  <seg>
Den första nyheten var den, att här har vi i alla tider fått höra talas om att det skulle bli »frihet i etern» om högern och folkpartiet fick bestämma. Nyss var herr Hedlund uppe här och konstaterade, att den som talar om frihet i etern gör sig skyldig till ett lika våldsamt missbruk av språket som den som i kommuniststater talar om demokrati. Dessa kloka ord hade en omedelbar effekt: några sådana missbruk av språket förekom i stort sett inte i de uttalanden som gjordes efter herr Hedlunds anförande. Det förefaller som om herr Hedlund på några minuter har åstadkommit en språklig sanering inom högern och folkpartiet, till vilket jag vill hjärtligt gratulera honom.
</seg>
  <seg>
Den andra nyheten var följande. Jag
</seg>
</page>
