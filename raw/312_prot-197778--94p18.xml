<page>
  <seg>
som vi måste hitta någon form för att bekämpa.
</seg>
  <seg>
Jag såg i en av dagstidningarna här i storstaden att Stockholmspolisen kommer att vidga sina resurser vad gäller bevakningen i centrum. Måhända kan det ge oss ett andningshål. Men vi måste vara uppmärksamma på de här frågorna.
</seg>
  <seg>
Jag tycker faktiskt att justitieministern i alltför hög grad hävdar en liberaliserad tillämpning. Den lagstiftning som vi ändå har i grunden borde ge möjlighet till kraftigare ingripanden.
</seg>
  <intro>
Justitieministern SVEN ROMANUS: .
</intro>
  <seg>
Herr talman! För att det inte skall uppstå några missförstånd vill jag bara upprepa, att jag är helt ense med både Blenda Littmarck och Thure Jadestig om att det är vårdmöjligheter som behövs. Det enda som skiljer oss är uppfattningen om vad som hjälper och vilken roll åtalsunderlåtelserna spelar i sammanhanget.
</seg>
  <seg>
Av Blenda Littmarcks senaste anförande framgick det att hon inte menade att åtal och bötesstraff skulle vara den enda påföljden, utan att det är på vårdmöjligheten det hänger. Det är där den stora satsningen skall göras, och det är det som kostar pengar.
</seg>
  <seg>
Resurserna skall alltså sättas in på detta område. Men naturligtvis har jag inte någon invändning mot att också polisen i mån av möjlighet ingriper för att fånga in de personer som skall ha vård.
</seg>
  <intro>
BLENDA LITTMARCK (m):
</intro>
  <seg>
Herr talman! Jag framhöll också, herr justitieminister, att jag trodde att en skärpning skulle kunna ha en avskräckande effekt. Det skulle nog vara intressant, om man någonstans kunde göra ett experiment med en tillfällig omfördelning av polisens resurser och åtminstone försöka tillämpa lagen som den var tänkt.
</seg>
  <note>
Överläggningen var härmed slutad.
</note>
  <note>
$6 Föredrogs och hänvisades Propositioner
</note>
  <note>
1977/78:92 till trafikutskottet 1977/78:93 till civilutskottet 1977/78:105 till socialutskottet 1977/78:111 till näringsutskottet 1977/78:113 till jordbruksutskottet 1977/78:116 till näringsutskottet 1977/78:122 till civilutskottet 1977/78:123 och 124 till näringsutskottet 1977/78:126 till justitieutskottet 1977/78:129 till civilutskottet 1977/78:131 till näringsutskottet 1977/78:140 till finansutskottet
</note>
  <note>
9 Riksdagens protokoll 19771/78:93-95
</note>
  <note>
Nr 94
</note>
  <note>
Måndagen den 13 mars 1978
</note>
  <note>
Om åtgärder för att stävja narkotikamissbruket
</note>
  <note>
129
</note>
</page>
