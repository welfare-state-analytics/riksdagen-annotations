<page>
  <note>
62 Nr 14
</note>
  <note>
Onsdagen den 15 mars 1967 fm.
</note>
  <note>
Avsättning till fonden för idrottens främjande
</note>
  <seg>
liga medel över till denna från alla synpunkter torftiga och inhumana verksamhet, och detta sker med riksdagens goda minne och medverkan. Det är detta som enligt min mening framstår som så utomordentligt motsägelsefullt och bekymmersamt, motsägelsefullt inte minst mot bakgrunden av att opinionsbildningen mot boxningen år från år vuxit i styrka, något som på ett ganska övertygande sätt kan avläsas i pressens ledarspalter. Att sportskribenterna tyvärr ännu inte i full utsträckning synes ha vaknat upp inför sitt ansvar utan på många håll alltfort hänger sig åt, låt mig säga, en skamlig glorifiering av verksamheten, är sedan en sak för sig. Pressen har, invänder kanske någon här, skyldighet att objektivt spegla alla samhällsföreteelser, på gott och ont. Nåja, det är jag den förste att erkänna, tidningsman som jag är. Men det finns ingenting som säger att det skulle vara nödvändigt att blåsa i trumpeterna och haussa upp sådant som det borde vara en solklar förpliktelse att i stället försöka pressa tillbaka, hålla nere och bekämpa. Nog sagt på denna punkt!
</seg>
  <seg>
Men nu, herr talman, gäller det alltså i första hand opinionsläget här i riksdagen, vilket jag tycker i viss mening är förbryllande, och möjligheterna att påverka detta i önskvärd riktning. Jag misströstar inte ett ögonblick om att detta på sikt skall låta sig göra. Ännu har det »bara» gått ungefär ett dussin år sedan frågan först togs upp i riksdagen, och man får naturligtvis beväpna sig med tålamod.
</seg>
  <seg>
Tydligen är det en sak som i särskild grad krånglar till hela frågan och gör att det gått troll i orden. Det är, som jag nyss antydde, den envisa fastlåsning som utskottsmajoriteten varje gång demonstrerar, en fastlåsning vid den besynnerliga ståndpunkten, att det inte skulle vara riksdagens sak att »ge direktiv för den närmare inriktningen av det ekonomiska stödet till idrotten». Det skulle med andra ord helt och hål-
</seg>
  <seg>
let vara förbehållet Riksidrottsförbundet att bestämma i fråga om fördelningen mellan olika idrottsgrenar.
</seg>
  <seg>
Jag tror att herr Lindholm gjorde sig skyldig till ett rent önsketänkande, när han föll tillbaka på utskottet, som i sin skrivning säger ifrån hur man tänker sig att denna sport skall utövas — i humana former, med tillbörligt beaktande av skyddsåtgärder o.s.v. Denna sport följer sina egna lagar. Den fungerar som den gör, därför att den är sådan som den är. Det är, som sagt, ett fullständigt önsketänkande att tro att en aldrig så välmenande utskottsskrivning i minsta mån här skall kunna påverka utvecklingen.
</seg>
  <seg>
Bortsett från att boxningen ingenting kan ha med sund idrott att skaffa, måste man, det vill jag starkt understryka, finna den ståndpunkt utskottsmajoriteten intar mycket egendomlig. Är det någon knockout man personligen skulle vilja vara med om att en gång bevittna, skulle det vara en rejäl knockout på myten — ty något annat än en myt är det inte — att riksdagen inte skulle ha full och obeskuren handlingsfrihet, inte skulle vara helt suverän att agera och bestämma efter eget skön. Vad kan det ligga för förnuft i att längre driva denna besynnerliga tes om Riksidrottsförbundet som ett över Sveriges riksdag stående organ, som en maktfaktor, inför vilken vi alla här i huset skulle böja oss och inför vilken vi skulle vara tvingade att kapitulera? Och låt mig vidare säga: Inte blir en sådan = principuppfattning «riktigare, därför att den år från år monotont upprepas, alltmedan — i skyddet av denna märkliga konstruktion — en sportverksamhet subventioneras och hålles vid liv som för länge sedan borde ha visats bort som icke önskvärd.
</seg>
  <seg>
Jag skulle vilja fråga de ärade kammarledamöterna och i första hand representanterna för utskottsmajoriteten: Är det meningen att denna principuppfattning om ett vattentätt skott mellan
</seg>
</page>
