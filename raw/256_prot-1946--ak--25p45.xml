<page>
  <note>
46 Nr 25. Lördagen den 15 juni 1946 fm.
</note>
  <seg>
Överinseendet över anstalter för bildbara sinnesslöa. (Forts.) hel del i statsrådets instämmande år 1944 i följande yttrande av de sakkunniga: »För ett effektivt utnyttjande av samtliga platser för sinnesslöa, däri inbegripet sådana platser, vilka stå till förfogande å sinnessjukhus, bör vidare en enhetlig ledning av samtliga sinnesslöanstalter och sinnessjukhus för mottagande av sinnesslöa eftersträvas.»
</seg>
  <seg>
Det är ganska viktigt att man i detta sammanhang uppmärksammar, att vi böra ha en enhetlig ledning för det hela. Vilken myndighet som skall hava hand om detta kan man under utredningen få klarhet om.
</seg>
  <seg>
När vi gå att utbygga denna verksamhet vill jag även påpeka en annan sak, som vi 1 detta sammanhang böra komma ihåg, nämligen att när man skall bygga ut denna verksamhet hänsyn måste tagas till att vi för närvarande ha brist på olika slag av byggnadsmaterial, att vi ha personalbrist och att vi ha ekonomiska frågor att brottas med i ganska stor utsträckning. Vi måste i detta sammanhang vara på det klara med, att det ju icke är så, att när man skall bygga ut en viss verksamhet skall man renodla denna, utan man måste ställa den i viss relation till andra frågor, som kanske äro lika viktiga. Jag vill bara påminna om, att när från skolöverstyrelsens sida önskats ett särskiljande av exempelvis de äldre obildbara och att det skulle skapas vissa speciella hem för dem, vilka skulle ligga avskilda från huvudanstalterna, blir det ju på det sättet, att detta medför ekonomiska konsekvenser, som jag har en känsla av att man ej trängt igenom fullt och helt.
</seg>
  <seg>
Vi ha för närvarande i den allmänna sjukvården den situationen, att vi ha brist på sjukhus, brist på utrymmen, brist på personal och även svårigheter då det gäller att få pengar till denna verksamhet. Jag har därför för min del den uppfattningen, som jag vill understryka, att man här måste kallt och realistiskt överväga, hur mycket av de tillgängliga resurserna i material och pengar som man skall lämna till den ena och den andra sidan, eller låt mig säga till vården och utbildningen av de bildbara och obildbara sinnesslöa samt till den allmänna sjukvården och fostran överhuvud taget.
</seg>
  <seg>
Jag vill understryka, att när denna utredning, som jag hoppas på, kommer till stånd, även dessa förhållanden skola tagas i beaktande och att man här skall söka komma till det ur olika synpunkter bästa resultatet.
</seg>
  <seg>
Såsom reservant ber jag att med understrykande av vad olika talare förut här sagt få yrka bifall till reservationen med strykande av det sista stycket av motiveringen, såsom herr Fast föreslagit.
</seg>
  <note>
Herr talmannen återtog nu ledningen av förhandlingarna.
</note>
  <intro>
Fröken Nygren:
</intro>
  <seg>
Herr talman! Jag skall icke förlänga debatten med många ord, men jag vill foga en liten fortsättning till mitt förra anförande.
</seg>
  <seg>
Det är alldeles riktigt, att här finns icke någon representant för skolöverstyrelsen och att det därför är olämpligt att vi nu inlåta oss i någon diskussion om vad som förekommit där. Jag har emellertid, som jag tidigare sagt, bara anfört synpunkter, som därifrån till mig framförts i den föreliggande frågan, om hur man där anser att det hela har gått till.
</seg>
  <seg>
När vi för två år sedan fattade beslut i denna fråga, gällde spörsmålet endast de bildbara sinnesslöa, och anstalterna för dessa kommo alltså att stå under skolöverstyrelsens överinseende. För de obildbara sinnesslöa måste det emellertid bli en ordentlig lagstiftning, så att de icke såsom hittills skola redovisas på ålderdomshem och dylikt. Jag ger herr Björklund rätt 1, att det väl knappast kan råda något tvivel om att Kungl. Maj:t är inne på den linjen och att det är den bästa. Vi förutsätta att det lagstiftas så, att man gör skillnad mellan de olika anstalterna, vilket jag för min del finner mycket motiverat. Det
</seg>
</page>
