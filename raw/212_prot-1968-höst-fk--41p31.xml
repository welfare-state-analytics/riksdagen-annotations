<page>
  <note>
32 Nr 41
</note>
  <note>
Onsdagen den 4 december 1968
</note>
  <note>
Ang. revidering av läroplan för grundskolan
</note>
  <note>
riksdagen måtte med avslag å Kungl. Maj:ts förslag, såvitt nu vore i fråga, och med bifall till motionerna I:1005 och II: 1272, såvitt nu vore i fråga, besluta, att maskinskrivning skulle införas som obligatoriskt ämne med två veckotimmar i årskurs 7 och att i stället musik skulle utgå som obligatoriskt ämne i denna årskurs;
</note>
  <note>
6. beträffande obligatoriskt inrättande av samarbetsnämnder vid grundskolor med högstadium, av herrar Per Jacobsson (fp), Thorsten Larsson (cp), Wirtén (fp), Johan Olsson (cp), Nihlfors (fp), Mattsson (cp), Gustafsson i Skellefteå (fp), Källstad (fp) och Elmstedt (cp), vilka ansett, att utskottets yttrande i viss del bort hava den ändrade lydelse, denna reservation visade, samt att utskottet bort under D 1 hemställa, att riksdagen måtte med bifall till motionerna I: 104 och II: 150 och i anledning av motionerna 1: 538 och II: 676, samtliga motioner såvitt nu vore i fråga, i skrivelse till Kungl. Maj:t hemställa, att i skolstadgan måtte inskrivas, att samarbetsnämnd skulle finnas vid grundskola med högstadium;
</note>
  <note>
7. beträffande tilldelning för elevvårdsändamål av s. k. extra resurstimmar, av herrar Per Jacobsson (fp), Thorsten Larsson (cp), Wirtén (fp), Johan Olsson (cp), Nihlfors (fp), Mattsson (cp), Gustafsson i Skellefteå (fp), Källstad (fp) och Elmstedt (cp), vilka ansett, att utskottets yttrande bort i viss angiven del erhålla den avfattning, reservationen visade, samt att utskottet bort under D 8 hemställa, att riksdagen måtte med bifall till motionerna I: 1005 och II: 1272, såvitt nu vore i fråga, i skrivelse till Kungl. Maj:t anhålla om att försöksverksamhet företoges med särskilda resurstimmar för elevvård enligt i motionerna angivna riktlinjer;
</note>
  <note>
8. beträffande särskilda behörighetsregler för fortsatta studier vid vissa utbildningslinjer, av herrar Kaijser (h), Ottosson (h), Wallmark (h), Bohman (h) och Turesson (h), vilka under förutsättning av bifall till reservationen 1,
</note>
  <note>
ansett, att utskottets yttrande i viss del bort lyda så, som i denna reservation angivits, samt att utskottet bort under D 10 hemställa, att riksdagen måtte i anledning av motionerna 1I:1006 och II: 1271, såvitt nu vore i fråga, i skrivelse till Kungl. Maj:t hemställa, att Kungl. Maj:t måtte uppdraga åt skolöverstyrelsen att utforma de särskilda behörighetsregler som kunde erfordras för tillträde till det gymnasiala stadiet;
</note>
  <note>
9. beträffande försök med gruppindelning, av herrar Per Jacobsson (fp), Thorsten Larsson (cp), Wirtén (fp), Johan Olsson (cp), Nihlfors (fp), Mattsson (cp), Gustafsson i Skellefteå (fp), Källstad (fp) och Elmstedt (cp), vilka ansett, att utskottets yttrande bort i viss angiven del hava den ändrade lydelse, reservationen visade, samt att utskottet bort under D 18 hemställa, att riksdagen måtte med bifall till motionerna I: 1008 och II: 1265, såvitt nu vore i fråga, i skrivelse till Kungl. Maj:t uttala, att skolstyrelserna i anslutning till nuvarande bestämmelser om gruppindelning i årskurs 1 borde givas generellt bemyndigande till försöksverksamhet med genom gruppindelning reducerad schemabunden tid för eleverna under en period om 1—2 veckor vid början av läsår 4 och 7.
</note>
  <note>
Herr talmannen yttrade, att vid överläggningen beträffande förevarande utlåtande jämväl finge beröras andra lagutskottets utlåtande nr 71 och allmänna beredningsutskottets utlåtande nr 44; yrkanden i anledning av sistnämnda två utlåtanden skulle dock framställas först sedan respektive utlåtande föredragits.
</note>
  <intro>
Herr WIRTÉN (fp):
</intro>
  <seg>
Herr talman! Det läroplansförslag som i dag är föremål för riksdagens behandling skall utgöra ramen för det som i debatten ibland kallas för den tredje generationen av den svenska grundskolan. 1950-talets försöksverksamhet med nioårig enhetsskola är då den första generationen, och den nu-
</seg>
</page>
