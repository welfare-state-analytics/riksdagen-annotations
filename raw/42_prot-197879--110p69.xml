<page>
  <note>
Nr 110
</note>
  <note>
Torsdagen den 22 mars 1979
</note>
  <unknown>
Jordförvärvslag
</unknown>
  <unknown>
70
</unknown>
  <seg>
men förvisso inte. Det är realistiskt för många människor. Det ligger realism och symbolik i det uttrycket, som innebär att en släktgård skall bevaras i släkten — om man har möjligheter och förutsättningar att vårda kulturarvet och låta det gå vidare.
</seg>
  <seg>
Med den begränsning av förvärvsrätten inom släktkretsen som föreslås i propositionen och utskottets betänkande finns risken att de värden det här gäller kan brytas sönder. Det gäller också hänsynen till mänskliga värden, som dessa — låt mig säga det — kalla byråkrater oftast saknar känslor för. Erfarenheten talar sitt eget språk. Det finns med andra ord ingen anledning att vidga lantbruksnämndernas makt och veto i fråga om släktförvärven. Släktskapsundantaget bör således i fortsättningen omfatta förutom make/ maka, barn och barnbarn även föräldrar, syskon och syskons avkomling.
</seg>
  <seg>
Låt oss minnas, ärade kammarledamöter, herr jordbruksminister och herr talman, att vad vi här håller på att bryta ner aldrig kan återställas när så har skett. En gammal gård är inte bara åker och skog — det är också kultur och tradition, värda att värna också för dagar som kommer.
</seg>
  <seg>
Det är mot den bakgrunden, herr talman, som jag hemställer om bifall till följande särskilda yrkande:
</seg>
  <seg>
att riksdagen med anledning av regeringens förslag samt motionerna 1978/ 79:2158, 1978/79:2160 och 1978/79:2162 yrkandet 1 beslutar att 2$5 jordförvärvslagen skall ha följande lydelse.
</seg>
  <seg>
28 Förvärvstillstånd enligt 1 $ behövs inte 5. om förvärvaren är överlåtarens fader, moder, make eller hans makes avkomling och inte heller om förvärvaren, eller när makar förvärvar gemensamt, någon av dem är överlåtarens avkomling, syskon eller syskons avkomling, allt under förutsättning att överlåtaren inte är skyldig att avyttra egendomen enligt 16 $ eller enligt 7 $ lagen (1916:156) om vissa inskränkningar i rätten att förvärva fast egendom m. m.,
</seg>
  <intro>
EINAR LARSSON (c):
</intro>
  <seg>
Herr talman! De släktingar som Eric Carlsson räknat upp skall enligt förslaget till ny lag ha tillstånd att förvärva, om de är beredda att ta på sig det ansvar som Eric Carlsson säger att en rad författare kräver när det gäller bevarande av släktgård. Det är så det förhåller sig. Jag beklagar att Eric Carlsson inte rätt kunnat tolka innehållet i lagförslaget, som inte på något sätt innebär något hot emot ägandet. Den föreslagna lagen har över huvud taget ingen verkan på befintligt ägande utan endast på rätten att förvärva jordbruksfastighet. Till denna rätt knyts sedan vissa krav.
</seg>
  <seg>
Jag har redan i mitt första inlägg sagt, att jag liksom utskottets majoritet tycker att det är mycket rimligt att man för en sådan rätt att förvärva en släktgård skall ikläda sig ett visst ansvar. Det ansvaret har Eric Carlsson beskrivit på ett mycket fint sätt, och han har angivit de starkaste argument som kan anföras för att detta skall skrivas in i lagen. Det är också det som sker
</seg>
</page>
