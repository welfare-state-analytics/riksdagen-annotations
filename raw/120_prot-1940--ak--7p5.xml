<page>
  <unknown>
Svar på fråga.
</unknown>
  <note>
6 Nr 7... Onsdagen den 31 januari 1940.
</note>
  <unknown>
suppleanter: herr Staxäng, » Ericson i Boxholm, » Dahlbäck, » Mattsson, &gt;» Eklund och » Nilsson i Göteborg,
</unknown>
  <unknown>
var och en med 72 röster.
</unknown>
  <unknown>
Ordningen mellan suppleanterna bestämdes, sådan den finnes här ovan angiven, genom lottning.
</unknown>
  <unknown>
$ 3.
</unknown>
  <unknown>
Justerades protokollsutdrag angående de i nästföregående paragraf omförmälda valen; - SN 84.
</unknown>
  <unknown>
Ordet lämnades på begäran till
</unknown>
  <intro>
Chefen för finansdepartementet, herr statsrådet Wigforss, som anförde:
</intro>
  <seg>
Herr talman! Herr Lithander har till mig riktat frågan, huruvida regeringen till innevarande års riksdag ämnar framlägga förslag om en utsträckning av riksdagens revisorers granskningsrätt till att omfatta vissa statliga monopolföretag.
</seg>
  <seg>
"Som svar på den framställda frågan får jag anföra följande:
</seg>
  <seg>
I anledning av ett av riksdagen framställt önskemål föranstaltade jag förfluten sommar om en förberedande utredning i det av herr Lithander berörda ämnet. Vid krigsutbrottet avbröts det påbörjade arbetet, och i en bilaga till besparingspropositionen till urtima riksdagen upptogs utredningen i fråga bland dem som icke för närvarande borde fullföljas. Det är alltjämt min mening att en utredning om utsträckningen av riksdagsrevisorernas granskningsrätt till de statliga monopolföretagen måste stå tillbaka för andra, i nuvarande läge angelägnare arbetsuppgifter. Något förslag i ämnet torde alltså icke komma att föreläggas årets lagtima riksdag, men utredningen bör ånyo tagas upp så snart förhållandena medgiva.
</seg>
  <unknown>
Härefter yttrade:
</unknown>
  <intro>
Herr Lithander:
</intro>
  <seg>
Herr talman! Jag ber att få tacka herr statsrådet för svaret. Vad dess innehåll beträffar beklagar jag, att herr statsrådet ansett en sådan här utredning tillhöra de saker, som på grund av besparingsskäl böra skjutas på framtiden. För det första behöver utredningen i fråga icke föranleda några nämnvärda utgifter och för det andra skulle den granskningsrätt, vartill den syftar, genom sin blotta existens tjäna besparingssyftet. Jag tror därför att herr statsrådet gör en felberäkning i fråga om det ekonomiska resultatet av utredningens nedläggande. .
</seg>
  <seg>
Det är emellertid även ur en annan synpunkt beklagligt att icke denna utredning får fortgå utan skall, på de skäl som herr statsrådet anfört, avbrytas. Förhållandet är nämligen att en eller annan ändring i grundlagen kan behövas för att möjliggöra en sådan revision. I, vart fall har tidigare, när förslaget varit på tal. såsom skäl emot detsamma anförts, att en. grundlagsändring måste komma till stånd. Innevarande år är. det sista 1. valperioden, och en justering i här ifrågavarande avseende är därför .nu särskilt önskvärd. Att frågan skjutes över till en ny 4-årsperiod kan jag ju mycket väl förstå är ett önskemål hos dem, som icke vilja själva saken, men det är sannerligen icke ett önskemål för riksdagens revisorer. För mig har det
</seg>
</page>
