<page>
  <note>
118 Nr 36. Lördagen den 25 maj e. m.
</note>
  <seg>
Ang. prisreglerande åtgärder på jordbrukets område m. m. (Forts.) mån över inlösningspriserna. Men det är alldeles det påstående som jag gjorde 1 debatten, att de priser som skulle sättas, kunde rimligtvis icke sättas innan man kunde beräkna skördeutfallet, och i så fall blir inlösningspriset för lågt på hösten. Jag tror att herr Liedberg räknat rätt, när han angav januari såsom den tid när priset kan bli någorlunda fast. Sedan sade herr Liedberg också, att de som yrka på högre priser också böra kunna beräkna konsekvenserna, och anvisa på de medel varav dessa prisförluster skulle täckas. Om herr Liedberg tror så mycket på utskottet, får herr Liedberg räkna med att i det fallet de priser, som utskottet beräknar, skulle vara de som gällde vid inlösningsperiodens början, d. v. s. 18 kr. för vete. Herr Liedberg tror ju också på att Kungl. Maj:t effektuerar utskottets önskemål. I så fall har herr Liedberg själv räknat i överkant, och jag skulle tro, att förlusterna på spannmål då bli minst lika stora som enligt vår motion.
</seg>
  <seg>
Sedan yttrade sig herr Liedberg också om äggregleringen, beträffande vilken jag tillät mig framställa vissa frågor. På dem har ingen förut svarat, vare sig från utskottet eller från Kungl. Maj:t före herr Liedberg. Men herr Liedberg sade, att han förmodade, att om Kungl. Maj:t kunde, skulle det bli åtgärder 1 den utsträckning som jag tillåtit mig väcka en motion om. Det är mycket svävande, detta »i den mån Kungl. Maj:t kan», »jag förmodar» o. s. v. I det sammanhanget var herr Liedberg inne på en del av motionen, som jag icke yttrat mig om, nämligen belåning av ägg. Det gjorde jag icke, därför att jag var tacksam emot utskottet att det hade åtminstone i viss mån eller i viss del bifallit detta yrkande. Men jag menar, att om herr Liedberg anser sig vara så klok och förståndig, att han kan tillrättavisa en hel kammare, så bör också herr Liedberg ha reda på litet vad som förut sagts i debatten och icke försöka komma och gendriva påståenden som icke gjorts.
</seg>
  <intro>
Herr Pehrsson i Bramstorp:
</intro>
  <seg>
Herr talman! Jag skall icke tillåta mig ingå i någon replik mot herr Ström. Jag har kommit till den uppfattningen, att om man försöker bevisa en sak, så är det dock så — jag tror icke det är elakhet av herr Ström — att han icke vill lära sig förstå det, utan det beror på något annat, och jag har fått en känsla av att så länge det icke är möjligt att byta om grammofonskiva, får man samma svar var gång.
</seg>
  <seg>
Till herr Skoglund skulle jag vilja säga, att vad herr Skoglund här yttrade mycket litet berörde utskottsbetänkandet. Det mesta var ett lovtal gent emot mig, och det skulle vi kunna sköta på ett annat ställe. Herr Skoglund nämnde mitt namn så ofta, att jag tyckte det var onödigt att ta upp tiden därmed, men Jag är tacksam för att vara observerad på det sättet.
</seg>
  <seg>
Herr Kilbom gav tämligen klart besked på vad herr Kilbom vill med sin Jordbrukshjälp. Herr Kilbom vill hjälpa, så snart det ser ut som om huvudet börjar sjunka under vattenytan, d. v. s. när skulderna äro så stora, att det icke är möjligt att klara sig längre. Då vill herr Kilbom hjälpa till med skuldreglering och räntelindring etc., ty priserna på produkterna skulle naturligtvis vara sådana, att detta förfarande skulle återkomma litet när som helst. Ty annars hade icke herr Kilbom den makt över vederbörande klienter, som är önskvärd ur hans synpunkt. Jag vill icke alls försvara det systemet att underbetala dem som utföra ett gott arbete, och även om då herr Kilbom drar genomsnittet, det kanske icke blir rätt, vill jag icke förneka, att det finns de som göra det.
</seg>
  <seg>
Då emellertid herr Kilbom tar exempel på vad lantarbetarlönerna äro nu med hänsyn till de åtgärder, som staten har vidtagit, torde väl ändock herr Kilbom observera, att i de avtal som gälla, någon förändring icke skett sedan vi hade prisnivån 1925—1929, och följaktligen ha vi ju ännu icke kommit
</seg>
</page>
