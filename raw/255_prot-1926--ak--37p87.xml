<page>
  <note>
Nr 37.
</note>
  <note>
Ang. fullbordad granskning av statsrådsprotokollen. (Forts.)
</note>
  <note>
88 Onsdagen den 19 maj e. m.
</note>
  <seg>
principiellt så farligt, som den föregående ärade talaren ville göra gällande, då måste jag säga, att det också är mycket farligt, att chefen för kontrollstyrelsen är föredragande i finansdepartementet och försäkringsinspektionens chef föredragande 1 handelsdepartementet. Det kan ju vara så, att vidden av en anmärkning kan vara större än den särskilda punkt anmärkningen gäller, och därför bör man kanske vara en smula försiktig och åtminstone inte skärpa den genom att lägga den med gillande till handlingarna.
</seg>
  <intro>
Herr Sävström:
</intro>
  <seg>
Herr talman! Jag tror, att vi nu diskuterat detta memorial så mycket, att man bör vara tacksam, om var och en försöker koncentrera sig så mycket som möjligt, så att vi kunna få ett slut på denna långa debatt. Den anmärkning, det här gäller, är verkligen den enda i memorialet, där jag kan begripa utskottsmajoritetens uppfattning. Jag kan mycket väl instämma i vad herr statsrådet sade om att det kan finnas delade meningar om denna sak. Att man emellertid velat driva det så långt, att man gjort en anmälan enligt $ 107 regeringsformen, har jag mycket svårt att förstå. Ty så viktigt kan väl inte detta vara. Inte kan man väl säga, att den allsidiga beredningen i arbetsrådet skulle bli lidande därpå, att till ordförande i arbetsrådet utsetts statssekreterare Ribbing, som tidigare tjänstgjort först som vice ordförande och sedan som ordförande 1 arbetsrådet. Jag tycker snarare tvärt om. Det är ju helt enkelt en praktisk åtgärd av socialministern, vilken åtgärd dessutom är förestavad av besparingshänsyn. Ur den synpunkten bör alltså någon anmärkning inte kunna göras. Men ur rent principiell synpunkt kan man ju ha delade meningar om denna sak, det skall jag villigt erkänna.
</seg>
  <seg>
Jag tycker emellertid inte, att det är värt att här spetsa till denna anmärkning, utan jag ber att få yrka, att kammaren i full konsekvens med sina föregående beslut måtte utan vidare lägga punkten till handlingarna.
</seg>
  <intro>
Herr Löfgren i Stockholm:
</intro>
  <seg>
Herr talman! Lika oberättigad, som jag ansåg den anmärkning vara, som i föregående punkt framställdes mot socialministern, lika berättigad anser jag den anmärkning vara, som är gjord 1 förevarande punkt. Även om obestridliga praktiska fördelar kunna vinnas genom det arrangemang, som här vidtagits, så kan det inte hjälpas, att man däremot måste framställa principiella betänkligheter. Det torde inte kunna anses vara överensstämmande med vårt statsskick, att en person, som närmast är att betrakta som en verkechef, samtidigt skall vara föredragande statssekreterare 1 ett departement. Den jämförelse, som herr statsrådet gjorde med kontrollstyrelsens chef, kan icke på något sätt anses vara riktig. Denne chef har nämligen icke samma ställning som arbetsrådets ordförande. Dessa båda personers funktioner äro icke desamma. Kontrollstyrelsens chef är inte heller statssekreterare i något departement. Det är ju det anmärkningen riktar sig mot, då här två olika befattningar förenats på samma hand.
</seg>
  <seg>
Jag skall inte här göra något annat yrkande än att anmärkningen må läggas till handlingarna, men jag vill säga, att jag anser detta vara bland 'de mera anmärkningsvärda företeelser som i detta utskottsbetänkande blivit påpekade, och att jag hoppas att liknande åtgärder icke vidare skola förekomma.
</seg>
  <intro>
Herr Holmström i Stockholm:
</intro>
  <seg>
Herr talman! Blott några ord! Det framhölls i debatten — herr statsrådet pekade på det också — att den nu gällande arbetsordningen för arbetsrådet är sådan, att ordföranden har icke allenast rätt utan även skyldighet att handlägga vissa ärenden. Det meddelades emellertid av statsrådet, att en ny arbetsordning är under utarbetande, enligt vilken skulle inträda en förenkling. Det egentliga arbetet skulle ut-
</seg>
</page>
