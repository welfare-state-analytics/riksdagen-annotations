<page>
  <note>
Nr 68
</note>
  <note>
Torsdagen den 12 april 1973
</note>
  <note>
Jordbrukets rationalisering m.m.
</note>
  <note>
96
</note>
  <seg>
om detta är en korrekt uppgift eller om det är nedrigt förtal. Herr Persson i Skänninge som hör till utredningen kanske kan ge besked. I varje fall tycker jag inte att man kan bara begränsa diskussionen om jordbrukets former till frågan om familjejordbruk eller deltidsjordbruk. Jag tycker också att man bör ta in frågan om kooperativt jordbruk och de möjligheter som den jordbruksformen skulle kunna ge en hel del ungdomar, som är intresserade av jordbruk men som inte nu har någon möjlighet att ge sig in i detta yrke.
</seg>
  <note>
På förslag av herr tredje vice talmannen beslöt kammaren uppskjuta den fortsatta överläggningen rörande detta betänkande samt behandlingen av återstående på dagens föredragningslista upptagna ärenden till kl. 19.30.
</note>
  <note>
$ 23 Interpellation nr 78 om tillhandahållande av luftrenare som kostnadsfritt hjälpmedel för handikappade
</note>
  <note>
Ordet lämnades på begäran till
</note>
  <intro>
Herr HENMARK (fp), som yttrade:
</intro>
  <seg>
Herr talman! Som bekant finns i vårt land ett stort antal astmatiker och allergiska personer med allergier utlösta av luftburna allergener (damm, pollen). För sådana är tillgången på ren, partikelfri luft betydelsefull. Sedan några år tillbaka prövas en av Stora Kopparbergs AB tillverkad luftrenare, Steral, på några platser, och ytterligare kliniska prov förbereds. I samtliga fall tycks positiva resultat ha uppnåtts. Enligt uppgift lär för närvarande ca 2000 personer i dag använda sig av luftrenare. En av dessa, som sökt kontakt i ärendet, bekräftar den effekt filtret har för att förebygga astmaanfall nattetid, för att minska medicinering och eliminera eljest ofrånkomliga sjukhusbesök. Vederbörande, som själv saknar inkomst men vars make har inkomstbringande anställning, har själv bekostat apparat och filter till en kostnad av ca 1500 kronor. Ombyte av filter, som måste ske årligen, kostar ca 300 kronor. Även om man bortser från den lindring som genom åtgärden skapas för patienten, är den ekonomiska vinsten genom minskad medicinering och minskade vårddagar vid sjukvårdsanstalter säkerligen mer än tillräcklig för att täcka kostnaden för det allmänna för kostnadsfritt tillhandahållande av luftreningsapparat. För människor med små inkomster är anskaffning på egen bekostnad knappast tänkbar. Hjälpmedlet i fråga ingår icke bland dem som jämlikt KK 10.5.1968 om statsbidrag till vissa hjälpmedel för handikappade är föremål för statsbidrag. Ordination av läkare bör krävas.
</seg>
  <seg>
Den lindring av svårt mänskligt lidande som ifrågavarande apparat kan bidraga till är det första och väsentligaste motivet till att samhället bör medverka till att envar oberoende av ekonomisk status bör kunna erhålla hjälp. Men även med hänsyn till ekonomiska förhållanden torde ett för den enskilde kostnadsfritt tillhandahållande vara motiverat.
</seg>
  <seg>
Med hänvisning till den anförda motiveringen hemställer jag om kammarens tillstånd att till herr socialministern få ställa följande fråga:
</seg>
  <seg>
Är socialministern beredd medverka till att luftrenare snabbt inrange-
</seg>
</page>
