<page>
  <note>
Onsdagen den 3 april 1963 em.
</note>
  <seg>
för enskilda, det handlar kanske mera om att köpa densamma. På vilket sätt det hela skall ske bör en utredning ge besked om.
</seg>
  <seg>
Till dess detta är klart finner vi det påkallat att riksdagen i skrivelse till Kungl. Maj:t hemställer om utformning av anvisningar till statliga myndigheter rörande prispolitiken vid försäljning av staten tillhörig mark. Den markförsäljning som statens organ hittills bedrivit är av sådant slag att anvisningar är på sin plats. Vi tror också att bostadsstyrelsen är det organ som är bäst skickat att handlägga ärenden om köpeskillingens storlek vid försäljning av statlig mark.
</seg>
  <seg>
Vi anser vidare att en utredning är påkallad för att underlätta kommunernas förvärv av tomtmark — via en marklånefond eller vad man nu vill kalla det. Utskottets skrivning i berörda fråga finner jag mycket positiv. Vad som står på sidan 14 i statsutskottets utlåtande nr 42 är ju egentligen ett enda medgivande av våra tankars riktighet. Ingenting av vad vi föreslagit i motion nr 935 har kunnat gendrivas. Förslagen står därtill — och jag är särskilt glad över det — i överensstämmelse med de tankar som framförts av enskilda socialdemokratiska motionärer. Det är därför med mycket stor optimism som jag väntar på den utredning utskottet signalerar, och jag hoppas att det blir en utredning med avsikt att snabbt klara upp dessa frågor och inte en utredning vari man avser att gömma frågan.
</seg>
  <seg>
Det andra spörsmålet jag vill beröra handlar om de privatägda hyreshusen. 60 procent av flerfamiljshusen är i privat ägo. Denna fråga är intimt förknippad med den första för att inte säga at den är en organisk del av densamma. Jag utgår nu från arbetarrörelsens efterkrigsprogram, där det står: »En stor svårighet i detta saneringsarbete vållas genom bostadsbeståndets splittring på flera ägare. Vore bostadsbeståndet i
</seg>
  <note>
Nr 14 117
</note>
  <unknown>
Främjande av bostadsförsörjningen m. m.
</unknown>
  <seg>
städernas inre, saneringsmogna delar i samhällets ägo, skulle förnyelsen kunna försiggå på ett väsentligt enklare och mera effektivt sätt. Kostnaderna blir också större därför att enskilda ägare — av vilka flera nyligen köpt sina fastigheter — måste ersättas, när samhället beordrar rivning av äldre bebyggelse, som inte längre motsvarar moderna stadsplanetekniska krav, men som kan ha ett av spekulationen uppdrivet högt kapitalvärde. Det blir därför i längden nödvändigt, att beståndet av privatägda hyreshus gradvis överföres i samhällets ägo, och likaså, att tomtmarken kommunaliseras och lägges under tomträtt.»
</seg>
  <seg>
En sammanfattning av vad som skulle bli resultatet, om denna del av arbetarrörelsens efterkrigsprogram förverkligades, skulle kunna göras i fem punkter:
</seg>
  <seg>
1. Markfrågorna, då det gäller bostadsbebyggelse, skulle inte vålla samma svårigheter som nu. Den hittills olösta frågan om att enskilda inte skall få berika sig på oförtjänt markvärdestegring skulle lösas. Tomtspekulation, som driver hyrorna i höjden, skulle omöjliggöras.
</seg>
  <seg>
2. Saneringen av det äldre bostadsbeståndet skulle i hög grad underlättas.
</seg>
  <seg>
3. De omfattande och ofta invecklade bostadsoch räntesubventionerna skulle kunna avvecklas och förenklas till enkla låneformer för kommunerna.
</seg>
  <seg>
4. Bostadsförmedlingsverksamheten skulle effektiviseras. Svartabörsjobberi med lägenhetsöverlåtelser etc. skulle förhindras.
</seg>
  <seg>
5. Hyresfrågan för mindre bemedlade skulle kunna lösas på ett rationellt sätt för pensionärer, barnfamiljer, ensamstående mödrar och andra.
</seg>
  <seg>
Kort sagt: Ett förverkligande av arbetarrörelsens efterkrigsprogram skulle ge oss en rättvis princip: Bostad efter behov hyra efter förmåga.
</seg>
  <seg>
I vilken takt och under vilka former
</seg>
</page>
