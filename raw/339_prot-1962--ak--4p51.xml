<page>
  <note>
52 Nr 4
</note>
  <note>
Onsdagen den 24 januari 1962 fm.
</note>
  <note>
Vid remiss av statsverkspropositionen m. m.
</note>
  <seg>
tänkande till. Omkörningar är inte farliga om sikten är fri, utan faromomentet uppkommer när sikten skymmes genom buskage som absolut inte har vid vägen att göra. Det är vanligen inte alls fråga om prydnadsbuskar eller träd, utan om fullständigt värdelöst bråte som endast hindrar en fri sikt.
</seg>
  <seg>
Det verkar också ibland som om vägkassans folk lider av någonting som kan kallas för hemmablindhet. Till en början är kanske de buskar som finns vid vägkanten så låga, att sikten inte skymmes. Men buskarna växer sakta undan för undan, och den som har förhållandena under uppsikt märker kanske inte att de så småningom utgör ett betydande sikthinder.
</seg>
  <seg>
Man påträffar också vid våra landsvägar andra farliga passager, som helt enkelt har uppkommit därigenom att vägmyndigheterna har velat förbättra vägförhållandena och därvid kommit att vidta åtgärder som inte varit så lyckade. Jag tänker t. ex. på områden som är starkt kuperade. Där har ibland vägkassan funnit det lämpligt att kapa av de värsta topparna på de backar som finns på en väg, och man har därvid grävt ned vägen en eller en och en halv meter. Om då en mindre byväg möter den större vägen just på backkrönet, sänker man kanske även denna väg till samma nivå som den större vägen. Följden är att man får liksom två skyttegravar som möts. I sådana fall räcker det inte med hastighetsbegränsning för att undvika kollisionsrisker. Det räcker inte heller med att skylla på vårdslösa bilister. Frågan om siktens betydelse för trafiksäkerheten har enligt mitt förmenande nonchalerats på ett ödesdigert sätt.
</seg>
  <seg>
En annan olycksfaktor är de s. k. feldoserade kurvor som förekommer litet varstans. Särskilt vintertid läser man ofta i tidningarnas olycksreferat om sådana kurvor, men snart är saken bortglömd igen. Vill man veta var de feldoserade kurvorna finns, är det enklast
</seg>
  <seg>
att fråga chaufförerna på den lokala taxieller busstationen. De lämnar i regel exakta upplysningar därom men brukar tillägga att det inte är så farligt med dessa kurvor; om man bara känner till dem, klarar man dem rätt bra. Det är riktigt att den som befinner sig så att säga på hemmaplan inte löper så stora risker, men för den bilist som är obekant med förhållandena utgör dessa feldoserade kurvor många gånger en dödsfälla. Alltför ofta framkommer det att trafikanterna saknar ett kontaktorgan med vägmyndigheterna. Om det skapades regionala sådana organ, skulle säkert mycket vara att vinna för trafiksäkerheten. Det får inte vara så att trafikanterna inom en viss räjong väl känner till de farliga fällorna, under det att dessa är fullständigt okända för vägmyndigheterna på orten.
</seg>
  <seg>
Jag har tidigare varit inne på de tillfälliga hastighetsbegränsningarna, och efter vad som sagts de senaste dagarna skall dessa fortsätta under 1962. Om detta beslut med högsta hastigheter om 90 respektive 100 km samt fri fart på våra motorvägar vill jag gärna ha sagt att bestämmelserna går i rätt riktning. Man kan inte komma ifrån att hastighetsbegränsningen på våra vägar innebär ett steg tillbaka, men som ett experiment bör de helt naturligt respekteras och efterlevas. Men fortfarande anser jag den vägtrafikförordningens paragraf, som säger att hastigheten skall anpassas så att man kan stanna sitt fordon på en tredjedel av den överskådliga vägsträckan, vara den rätta hastighetsbegränsningen.
</seg>
  <seg>
Men här kommer naturligtvis kravet på att sikten inte onödigtvis hindras att stärkas ytterligare. Som ett bevis för hållfastheten i denna teori vill jag påminna om den hastighetsbegränsning som ägde rum under senaste juloch nyårshelgen. Den var fastställd till 80 km, men väglaget var för många av de dagar begränsningen berörde sådant, att det inte var möjligt att färdas ens
</seg>
</page>
