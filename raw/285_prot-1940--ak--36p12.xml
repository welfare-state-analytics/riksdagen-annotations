<page>
  <note>
Tisdagen den 4 juni 1940. Nr 36. 13
</note>
  <seg>
Svar på interpellation, (Forts.) Jag icke underlåta att säga några ord. Det är föranlett av herr Lundstedts interpellation. Skulle det behövas någon närmare motivering därför, är det alldeles tillräckligt som motivering, att man inför hela folket, inför dess parlamentariska tribun sökt beröva oss heder och ära. Jag anser då för min del, att det är skäl tillräckligt att med några ord beröra vad som har framkommit i denna fråga.
</seg>
  <seg>
Herr Lundstedt har uppenbarligen för sin interpellation egentligen tvenne utgångspunkter. Den ena ligger på det framtida planet. Det är liksom i en skräck för en kommande politisk Kreugerkrasch, som han nu vill föreslå regeringen att vidtaga vissa enligt hans mening preventiva åtgärder. Det andra skälet har han ju ej stuckit under stol med: erfarenheterna från i vintras under det finsk-ryska kriget och vår hållning i detsamma.
</seg>
  <seg>
Jag vill kort och gott fråga: Vari skiljer sig vår ståndpunkt, som man nu ostraffat av talmannen får karakterisera som landsförrädisk, från den ståndpunkt, som majoriteten har intagit? Jo, såvitt jag förstår, skiljer den sig däri, att denna majoritet ansåg, att det finska folket skulle taga ett krig hellre än att göra upp med ryssarna, medan vi ansågo, att ett krig var dumt av dem och att de hellre skulle göra upp, oaktat de icke voro så tillfredsställda med villkoren. Det var alltså icke en fråga, som berörde Sveriges förhållande till främmande makt, utan en fråga, som berörde tvenne främmande makter och deras relationer. Vi tilläto oss att ha en annan uppfattning — och även att försvara denna uppfattning — än vad majoriteten i denna riksdag hade.
</seg>
  <seg>
Jag kan ju förstå, att majoriteten är förbittrad över, att icke riksdagen var fullständigt likriktad i frågan. Jag kan också mycket väl förstå, om det finnes politiska galenpannor — med eller utan professorstitel — som velat gå så långt, att de velat kasta ut landet i ett reaktionärt krig, i varje fall ett ganska hopplöst krig. Jag kan förstå allt detta. Men jag kan icke förstå, att det skall vara tillåtet för sådant folk, för sådana äventyrare, att utan vidare beröva andra människor, som ha en annan politisk uppfattning och en annan uppfattning i denna fråga, heder och ära.
</seg>
  <note>
(I kammaren ropades: Det är icke därför.)
</note>
  <seg>
Jo, det är därför. När man i dag redan kan lägga ett historiskt bedömande på vad som skett, måste man ju säga, att icke var det deras mening, som krävde en demonstrativ politik mot Sovjetunionen, vilken i dag kan te sig som den realpolitiska.
</seg>
  <seg>
Finnes det för övrigt någon här i denna kammare, som verkligen har modet att stiga upp och säga, att han anser, att den finska regeringen handlade fullständigt rätt i höstas? Dess talesmän ha motiverat, varför den tog kriget, med att man i alla fall räddade äran genom detta för Finland så ödeläggande krig. Det är en argumentation, som, förlåt herr talman, på mig närmast gör ett feodalt intryck, att offra 75,000 unga finnar för något, som man kallar äran men som rätteligen borde översättas till några regeringsmedlemmars prestige.
</seg>
  <seg>
Detta finner jag icke vara annat än en politik, som knappast borde vinna applåder i ett grannland, som närapå höll på att dragas in i samma elände.
</seg>
  <seg>
Men just på grund av att vi hade denna andra ståndpunkt i denna fråga och att vi vågade hävda densamma, att vi vågade säga, att Sverige hade intet intresse att engagera sig 1 denna konflikt utan att Sverige hade intresse att upprätthålla neutraliteten, på grund av att vi vågade säga, att Sverige hade intresse att upprätthålla så vänskapliga förbindelser som möjligt med alla Östersjömakter, inklusive Sovjetunionen, just på grund därav är det som man tilllåter sig att stämpla oss som landsförrädare.
</seg>
  <seg>
Herr Lundstedt gör i sin interpellation gällande — det har för övrigt redan
</seg>
</page>
