<page>
  <note>
Nr 14.55
</note>
  <note>
Ang. lag med vissa bestämmelser rörande hyra m. m. (Forts.)
</note>
  <note>
326 Onsdagen den 28 februari, f. m.
</note>
  <seg>
säga något, utan man tror eller hoppas 0. s. v. Under sådana förhållanden kan man icke göra annat än gå till dem, som ha den största erfarenheten och den största överblicken på detta område. Gör man det, så tror jag, att man skall finna, att de så gott som enhälligt säga, att det är bäst att så gott först som sist avveckla hyresstegringslagen nu. Jag vet knappt någon verkligt sakkunnig på detta område, som icke har den uppfattningen. Under sådana förhållanden tycker jag, att man knappast står till svars med att gå någon annan väg än den, som utskottet föreslagit. Men därtill kommer, att riksdagen beslutat, att hyresregleringen skall vara slut den 1 oktober 1923. Hur går det, om riksdagen nu fattar ett annat beslut? Lagrådet har redan förut framhållit denna synpunkt, då det säger att »en ytterligare prolongation av denna lagstiftning skulle komma att framstå såsom ett betänkligt vacklande, ägnat att skapa osäkerhetstillstånd och rubba tilltron till de lagstiftande myndigheterna. I vida högre grad skulle detta omdöme äga giltighet, därest riksdagen nu skulle uppriva ett föregående år fattat beslut.» Och utskottet säger som sin mening följande: »Det skulle enligt utskottets mening innebära allvarliga vådor för rättslivet, om den uppfattningen vunne insteg, att man icke ens ett år kunde lita på den fortsatta giltigheten av ett lagstiftarnas beslut. Särskilt synes ett dylikt vacklande betänkligt, då fråga är om en lagstiftning, som nära berör ett stort antal medborgare.» Man får tänka sig, att det är tusentals, ja tiotusentals hyresgäster och hyresvärdar, som redan inrättat sig med hänsyn till dessa förhållanden. Jag kan ej förstå, att det kan vara tänkbart, att riksdagen i år kan ändra det beslut, som förra årets riksdag fattade. Jag är för övrigt övertygad om, att det är det enda riktiga och rätta.
</seg>
  <seg>
Jag ber således, herr talman, att få yrka avslag på förslaget om återremiss och yrka bifall till utskottets förslag beträffande första paragrafen.
</seg>
  <intro>
Herr Sjöström:
</intro>
  <seg>
Herr talman! Jag vill i likhet med herr Hage framföra mitt tack och uttala min tillfredsställelse med att Kungl. Maj:t framlagt. en lag om reglering av hyresförhållandena, men jag kan endast beklaga, att utskottets majoritet icke ansett sig kunna tillstyrka lagförslaget i dess helhet. Men i varje fall anser jag, att detta förslag till lag duger att bygga på i fortsättningen.
</seg>
  <seg>
Vad nu anförts om bostadsbristen och om vad som kommer att inträffa den 1 oktober innebär så många vägande skäl för återremiss, att jag ej har något att tillägga, utan kan inskränka mig till att yrka bifall till förslaget om återremiss.
</seg>
  <seg>
Men i detta hänseende vill jag framlägga några siffror från den stad jag representerar, nämligen Göteborg. I Göteborg var ställningen den 1 februari den, att antalet av dem, som anmält sig vara i behov av bostad, var 3,084 med tillsammans 1,042 barn under 15 år. Det är en omständighet ytterligare, som är beaktansvärd, nämligen att i delad lägenhet bo 1,128 personer med 460 barn. I ett rum och kök bo två och två familjer med sina respektive barnskaror. Längre
</seg>
</page>
