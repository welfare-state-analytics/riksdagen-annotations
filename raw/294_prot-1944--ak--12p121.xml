<page>
  <note>
Bidrag till
</note>
  <note>
122 Nr 12. Onsdagen den 29 mars 1944 em.
</note>
  <note>
Härefter framställde herr andre vice talmannen beträffande mom. b) propositioner dels på bifall till utskottets hemställan dels ock på avslag därå samt bifall i stället till motionen I: 239; och fann herr andre vice talmannen den förra propositionen vara med övervägande ja besvarad. Herr Hoppe begärde emellertid votering, i anledning varav efter given varsel följande voteringsproposition upplästes och godkändes:
</note>
  <note>
Den, som vill, att kammaren bifaller statsutskottets hemställan i punkt 172 mom. b) av utskottets förevarande utlåtande nr 8, röstar
</note>
  <note>
Ja; Nej;
</note>
  <note>
Den, det ej vill, röstar
</note>
  <note>
— Vinner Nej, har kammaren, med avslag å utskottets berörda hemställan, bi-
</note>
  <note>
fallit motionen I: 239.
</note>
  <note>
Sedan kammarens ledamöter härefter intagit sina platser och voteringspropositionen blivit ännu en gång uppläst, verkställdes omröstning genom uppresning; och befanns därvid flertalet hava röstat för ja-propositionen, vadan kammaren bifallit utskottets hemställan i förevarande punkt.
</note>
  <note>
Slutligen gav herr andre vice talmannen beträffande mom. ce) propositioner dels på bifall till utskottets hemställan dels ock på avslag därå samt bifall i stället till motionen IT: 62; och biföll kammaren utskottets berörda hemställan.
</note>
  <note>
Punkterna 173—178.
</note>
  <note>
Vad utskottet hemställt bifölls.
</note>
  <note>
Punkten 179. Lades till handlingarna.
</note>
  <note>
Punkten 180, angående fortsättningsskolor: Bidrag till centralisering av
</note>
  <note>
centralisering É ortsättningsskolväsendet.
</note>
  <note>
av fortsättningsskolväsendet.
</note>
  <note>
Punkten föredrogs; och yttrade därvid
</note>
  <intro>
Herr Fröderberg:
</intro>
  <seg>
Herr talman! Jag skall icke framställa något yrkande. Jag vill emellertid säga några ord om en motion, som jag och några kamrater från samtliga partier här ha framfört. Vi veta ju, att det särskilt på landsbygden gått mycket långsamt med införandet av det sjunde skolåret. I de flesta fall går det på landsbygden till så, att barnen få gå kvar ett år till i samma undervisningsavdelning. Den undervisningskurs, som avsetts för sex år, uttänjes till sju år. Ingenting nytt kommer till. I stället bortfaller vad man förut fått i fortsättningsskolan av de särskilda ämnen, som voro anpassade för densamma. Då är det naturligtvis icke med något större intresse man går in för denna förändring. Om undervisningen under sjunde läsåret förlagts till särskilda A-klasser, så skulle det ha lyckats att genomföra en specialisering av undervisningen med bokföring, linjarritning, statsoch kommunalkunskap i större utsträckning m. m., m. m., och då skulle givetvis det sjunde skolåret ha omfattats med betydligt större intresse. En sådan specialisering skulle som sagt kunnat genomföras, om man kunnat sammanföra barn från flera B-skolor till gemensamma A-klasser för erhållande av undervisning under det sjunde skolåret. Skolvägarna bleve då givetvis längre, men det är här fråga om barn, som äro 13—15 år gamla, och sådana barn tåla ju vid åtskilligt längre resor än mindre barn. Vid centralisering av fortsättningsskolan kan statsbidrag
</seg>
</page>
