<page>
  <seg>
Vi erinrar om att propositionen 1975:9 om reformering av högskoleutbild- Nr 43 ningen framhöll att frågan om det framtida förhållandet mellan staten och Handelshögskolan fick prövas då avtalet löpte ut. Detta sades i propositionen i samband med en redovisning av att TCO i sitt remissyttrande över U 68 hade förordat att förhandlingar skulle tas upp med huvudmannen för Handelshögskolan om ett förstatligande av skolan.
</seg>
  <seg>
Uttalandet i propositionen 1975:9 korrigerades inte i den borgerliga trepartiregeringens proposition 1976/77:59 om utbildning och forskning inom högskolan. Den propositionen var dagtecknad den 10 februari 1977. Vi ansåg oss från socialdemokratiskt håll kunna utgå från att uttalandet från 1975 stod fast, alltså att en prövning av förhållandet mellan staten och Handelshögskolan skulle göras i samband med att avtalsperioden löpte ut. Vi visste också att arbetet med propositionen 1976/77:59 hade fått bedrivas under stark tidspress. Det kunde därför vara förståeligt om man inte hann med Handelshögskoleproblematiken i den propositionen.
</seg>
  <seg>
Det fanns emellertid en möjlighet för den borgerliga trepartiregeringen att senare under våren, före den 30 juni 1977, då avtalet skulle sägas upp, ta upp en diskussion om Handelshögskolans ställning. Men så skedde inte. Några överväganden om Handelshögskolans framtida ställning har således inte meddelats riksdagen.
</seg>
  <seg>
Mot bakgrund av för det första uttalandet i 1975 års proposition, för det andra de uteblivna övervägandena i den nu föreliggande propositionen och för det tredje att utredningen om huvudmannaskapsfrågorna, som f. ö. tycks ha anmärkningsvärt svårt för att ens utlysa ett första sammanträde, bara skall syssla med kommunala och statliga utbildningar, så anser vi att en utredning bör tillsättas om Handelshögskolans framtida ställning.
</seg>
  <seg>
I det läget anser vi det inte motiverat att i det nya avtal som måste komma till stånd, eftersom det gamla går ut den 30 juni 1979, ikläda staten ökade ekonomiska förpliktelser. Vi anser det då inte heller nödvändigt med en så lång avtalsperiod som regeringen nu föreslagit, nämligen 15 år. Den utredning vi begär borde kunna klara av sin uppgift på så kort tid att avtalsperioden kan sättas till fem år den här gången.
</seg>
  <seg>
Sedan vill jag göra ytterligare ett par kommentarer till något som kanske egentligen inte direkt skall beslutas av riksdagen men som ändå tas upp i propositionen, nämligen Handelshögskolans utbildning, som ju beröms i propositionen och i andra sammanhang från en del håll. Jag noterar att representanter för skolan vid förhandlingar om statsbidrag har redogjort för, som de säger, en översyn i syfte att på skilda områden förstärka utbildningen inom den offentliga sektorn. Jag har egentligen bara två kommentarer till detta. Den första är att huvudmannen tydligen själv bedömer att utbildningen i fråga om den offentliga sektorn inte är tillräcklig. Den andra kommentaren är att det borde skolans huvudman ha tänkt på litet tidigare, då man verkar i ett land där ändå den offentliga sektorn har växt avsevärt sedan 1909, då Handelshögskolan kom till. Men det kanske är på det sättet att det fortfarande känns förpliktande att beakta 1 $ i grundstadgarna från 1909. Där står det: 173
</seg>
  <note>
Onsdagen den 29 november 1978
</note>
  <note>
Statsbidrag till
</note>
  <note>
Handelshögskolan i Stockholm
</note>
  <note>
13 Riksdagens protokoll 1978179:40-43
</note>
</page>
