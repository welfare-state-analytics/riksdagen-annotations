<page>
  <note>
48 Nr 32. Onsdagen den 29 maj 1940.
</note>
  <seg>
Ang. höjning av tobaksskatten. (Forts.) handel. Man ansåg sig emellertid inte kunna orka med att i längden fortsätta med detta inlösningsförfarande. alldenstund man inte hade någon befogenhet att neka personer att upprätta nya affärer i stället för de nedlagda. VWVisserligen kunde man försvåra för nya affärer att komma till genom att neka rabatt, men alla ha nu lärt sig konsten att gå till en annan återförsäljare och således på omväg köpa de tobaksvaror, som man önskar försälja. När en affärsinnehavare fortsatt på det sättet i ett par tre år, får tobaksmonopolet oftast lov att ge vederbörande rabatträtt, ty han har ju ändå drivit sin affär en så lång tid fastän under ogynnsamma förhållanden och kommer också att fortsätta därmed till samma förfång för andra.
</seg>
  <seg>
Jag har, herr talman, i detta sammanhang velat påpeka dessa fakta för att åtminstone i vad på mig ankommer söka bidraga till att kammarens ledamöter inte leva i den uppfattningen, att man enbart genom rabattregleringar kan få till stånd en tillfredsställande ordning på tobakshandelns område. Det måste ske på annat sätt.
</seg>
  <seg>
Vad nu närmast det här föreliggande förslaget beträffar, vill jag endast till slut framhålla, att är det så, att riksdagen vill säga, att vi skola öka rabatterna till återförsäljarna utöver vad som här är föreslaget och utöver vad som från tobaksmonopolets sida har ansetts tillbörligt och skäligt, är det ju bara angenämt för dem, som sköta om monopolets angelägenheter, att kunna effektuera denna önskan. Hade man emellertid inte, sågzom här föreslås, minskat rabatten med en procent, hade detta betytt, att mer än ett par miljoner kronor till av skattemedel skulle ha stannat hos handlarna. Vi ha ansett, att om man vill inskränka ersättningen till handlarna till endast det belopp, som skatteökningen i och för sig förorsakat dem i merutgifter, har man med vad som här föreslås fullt ut tillgodosett detta syfte. Vill man däremot ge dem kompensation för den allmänna fördyringen, är det mycket möjligt, att detta belopp inte räcker till. Men går man på den linjen, har man också med öppna ögon gått in för att erkänna, att staten har huvudansvaret för alla dessa olika kategorier av återförsäljare av tobak, ett huvudansvar ungefär jämställt med det, som staten har för övriga statstjänare. Detta är problemet.
</seg>
  <seg>
Jag yrkar, herr talman, bifall till utskottets hemställan.
</seg>
  <intro>
Herr Ström, Torsten:
</intro>
  <seg>
Herr talman! Jag inkasserar en liten vinst redan därigenom att herr Bärg hållit detta långa och uttömmande anförande och klarlagt en hel del förhållanden. Dessa ord äro ju dock sagda av tobaksmonopolets vice ordförande, och vi förstå, att han utomordentligt bra bebärskar den sak, han här talade om. Vi förvänta inom: tobakshandlarkåren att även 1 fortsättningen få påräkna det stöd, som herr Bärg tidigare visat sig vilja ge oss.
</seg>
  <seg>
'Tobaksmonopolet tillkom år 1914 i en för landet besvärlig tid. Staten behövde pengar, och så beslöts tobaksmonopolet av riksdagen, som bestod av stark borgerlig majoritet. Återförsäljare av tobaksvaror skulle, om de hade specialaffärer, åtnjuta en rabatt av 24 procent och i övriga fall 16 procent. Rabatten dalade sedan ned från 24 till 16 procent för allesamman och specialtobakshandlarna fingo så kallad utlösning genom viss engångsersättning från tobaksmonopolet. Sedan sänktes rabatten ytterligare från 16 till 13 procent, från 13 till 12 procent och från 12 till 11 procent, där stå vi i dag. Inom tobakshandlarkåren önska vi nu få veta, hur långt tobaksmonopolet i fortsättningen tänker gå med sina rabattsänkningar och om vi kanske till slut rent av skola betala för att få distribuera monopolets tobaksvaror?
</seg>
  <intro>
Herr Nilsson, Johan, i Malmö:
</intro>
  <seg>
Vi, som ha suttit här i kammaren en del år, ha ganska ofta hört sådana debatter beträffande tobaksmonopolet och om
</seg>
</page>
